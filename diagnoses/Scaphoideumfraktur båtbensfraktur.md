# Scaphoideumfraktur, ”båtbensfraktur”

URL: https://www.praktiskmedicin.se/sjukdomar/scaphoideumfraktur-batbensfraktur-2/



Kategori: Mobilt BankID på annan enhet

#### Inget hittades

## Orsak

Vanligtvis kraftig dorsalflektion av handleden vid fall framåt. Förekommer framför allt hos vuxna och ungdomar. Äldre får vid samma typ av våld en radiusfraktur.

## Symtom

Smärtor i handleden på radialsidan

## Status

Tryckömhet i fossa tabatière (”snusgropen”).  Även ömhet vid kompression av metacarpale I i längdriktningen och vid forcerad dorsal- och radialflektion i handleden. Sällan svullnad.

## Utredning

Röntgen. Ibland framträder frakturen inte vid första röntgenundersökningen. Om man vid klinisk undersökning ändå misstänker fraktur, läggs en dorsal radiusgipsskena förlängd ut över tummen. Ny röntgenundersökning eller MR utförs efter 1–2 veckor.

## Behandling

Cirkulärt gips i upp till 16 v. Föreligger en dislocerad fraktur skall patienten remitteras till ortoped för ställningstagande till operation. Röntgenkontroll efter 6 veckor vid gipsbyte. Innan gipsbehandlingen avslutas bör man se början till läkning på röntgen. Om inga tecken till läkning efter 12 v bör patienten remitteras till ortoped.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

