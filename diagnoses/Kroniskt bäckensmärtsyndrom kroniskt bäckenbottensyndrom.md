# Kroniskt bäckensmärtsyndrom, kroniskt bäckenbottensyndrom

URL: https://www.praktiskmedicin.se/sjukdomar/prostatitliknande-besvar-kronisk-abakteriell/



Kategori: Mobilt BankID på annan enhet

#### Inget hittades

## Definition

Den tidigare benämningen ”Kronisk prostatit” är utbytt mot kronisk bäckenbottensmärta alt kroniskt bäckensmärtsyndrom alternativt ”Chronic Pelvic Pain Syndrome (CPPS”).

## Orsak

Oftast oklar. Ofta tolkat som abakteriell inflammatorisk prostatit men har troligen inget med prostata att göra. Kramp/spasm i bäckenmuskulaturen anses vara orsak till symtomen. Ibland orsakat av stress, en slags motsvarighet till stresshuvudvärk. Finns även teori om vasokonstriktion i bäckenbotten liksom att symtomen är sekundära efter infektion, avkylning eller trauma via defekt central och/eller perifer smärtmodulering (jmf fibromyalgi). Annan förklaringsmodell är funktionell dyssynergi i bäckenbottenmuskulatur.

## Symtom

Oftast inga miktionsbesvär, till skillnad från akut och kronisk bakteriell prostatit där sveda och/eller smärta är typiskt. Mycket varierande symptom med smärtor över blåsa, perineum/ländrygg och testiklar. Smärtor ofta ner mot lårens insidor. Ibland sveda vid miktion, täta trängningar, smärtsamma ejakulationer. Symptomen går i skov och recidiverar lätt – framför allt vid avkylning. Oftast har patienten fått olika förklaringar till sina symtom och därigenom blivit ytterligare oroad.

## Status

Palpatorisk ömhet över bäckenbottenmuskulaturen i anslutning till prostata. Ömhet av prostata uppvisas i ca 50 % av fallen.

## Differentialdiagnos

Kronisk bakteriell prostatit.

## Utredning

Klinisk diagnos baserad på subjektiva besvär och med ömhet i bäckenbottenmuskulatur och uteslutande av inflammation, infektion eller annan patologi i urinvägar och prostata. Urinsticka, urinodling, S-PSA. Rektalpalp av prostata och bäckenbottenmuskulatur. F ö utredning riktad mot misstanke om ev bakomliggande sjukdom. Anamnesen är viktig. Lugnande besked till patienten. Vid normala urinprover bör uretrocystoskopi undvikas.

## Behandling

Paracetamol, NSAID kan provas. Behandling av ev bakomliggande sjukdom. Varmbad. Avkylning förvärrar. Fysisk aktivitet. Antibiotika ger inte bättre effekt än placebo. Alfa-receptorblockerare har ibland effekt. Vid mer konstanta besvär kan den kroniska smärtan behandlas med amitriptylin 10–50 mg t n. Handikappande besvär kan behöva behandlas med avslappningsövningar för bäckenbottenmuskulaturen och biofeedback-träning hos uroterapeut eller intresserad sjukgymnast. Intraprostatiska injektioner av onabotulinumtoxin A kan vara en effektiv behandling för vissa patienter.
Prostatamassagen, som traditionellt har använts, har tveksam effekt.
Kinoloner skall ej användas vid abakteriell prostatit.

## Fördjupning

Läkartidningen 2010. Kronisk abakteriell prostatit/ kroniskt bäckensmärtsyndrom.
VISS: Kronisk prostatit.
Läkemedelsföretagens säkerhetsinformation rörande kinoloner.
Svensk Urologisk Förening. Störningar av de nedre urinvägarnas funktioner. State of the art 2015.
Läkemedelsboken: https://lakemedelsboken.se/kapitel/nefrologi-urologi/sjukdomar_i_manliga_genitalia.html#Kronisk-backenbottensmarta
Cochrane review: Pharmacological interventions for treating chronic prostatitis/chronic pelvic pain syndrome. Cochrane Database Syst Rev 2019 Oct 6;10(10):CD012552. länk
Patientinformation: www.doktorn.com

#### Aktuella Mediciner

Alfa-1-blockerare
Alfuzosin: T Alfuzosin. 
Doxazosin: T Alfadil BPH.
Terazosin: T Hytrinex.
Amitryptilin: T Amitriptylin, T Saroten.
NSAID: T.ex. T Naproxen.
Paracetamol: T Paracetamol, T Alvedon m fl

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

