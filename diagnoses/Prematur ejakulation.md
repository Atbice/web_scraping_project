# Prematur ejakulation

URL: https://www.praktiskmedicin.se/sjukdomar/ejaculatio-praecox-for-tidig-utlosning-tidi/



Kategori: Mobilt BankID på annan enhet

#### Inget hittades

## Definition

Ejakulation kort efter penis införande i vagina och/eller känsla av dålig egenkontroll över utlösningen. Intravaginal Ejaculatory Latency Time (IELT) på 1 minut betraktas som manifest prematur ejakulation (PE), IELT på 1-2 minuter gränsvärde och >2 minuter variation av normalvärden.

## Orsak

Multifaktoriell, ofta psykosocial.

## Behandling

Män med livslång PE bör i första hand få farmakologisk behandling med SSRI-preparat. Indikationen finns dock inte med i FASS. Vid förvärvad PE bör fokus vara behandling av bakomliggande orsaker (ex erektil dysfunktion, ED, prostatit, miktionsbesvär/ LUTS, oro/ångest-tillstånd, hyperthyreoidism), och därefter rådgivning, kognitiv beteendeterapi, eventuellt psykoterapi i svåra fall.
Sexualrådgivare/terapeut.
Mannen kan öva upp kontrollen över ejakulationsreflexen. Bäst resultat nås om paret får noggranna instruktioner av sexualrådgivare eller sexualterapeut. Det finns olika tekniker, ”start-stopp” – respektive ”squeeze”-tekniken. Vid den förra metoden instrueras paret att gå fram i olika steg vilka syftar till att mannen skall kunna bli sexuellt upphetsad utan att ejakulera. Squeeze-tekniken innebär att partnern upphör att stimulera när utlösningen är nära och klämmer åt ventralt just under glans. Kondom kan minska sensibiliteten.
Smörja glans penis med lidokain-prilokain (EMLA).

## Fördjupning

VISS: Erektil dysfunktion.
Läkemedelsboken. 
European Association of Urology. Guideline on sexual and reproductive health. 

#### Aktuella Mediciner

SSRI-preparat vg se depressionsavsnitt. Oftast används paroxetin eller fluoxetin.
Dapoxetin är ett preparat som är registrerat men tillhandahålls inte i Sverige.
Lidokain-prilokain: EMLA
 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

