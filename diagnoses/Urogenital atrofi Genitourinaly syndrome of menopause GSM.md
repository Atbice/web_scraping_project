# Urogenital atrofi, Genito-urinaly syndrome of menopause (GSM)

URL: https://www.praktiskmedicin.se/sjukdomar/urogenital-atrofi-senilatrofisk-vulvo-vagini/



Kategori: Mobilt BankID på annan enhet

#### Inget hittades

## Orsak

Uttalad vaginal slemhinneatrofi hos postmenopausala kvinnor p.g.a. minskad östrogenproduktion. Flytningarna orsakas som regel av överväxt med anaeroba kocker. Om atrofin kompliceras med vävnadsinflammation kallas det för atrofisk vulvovaginit.

## Symtom

Trång och oelastisk vagina med torra, sköra slemhinnor, dyspareuni, klåda, sveda, flytning, dysuri, kontaktblödningar, spontana sparsamma blödningar och recidiverande UVI.

## Utredning

Vid vaginal flytning hos äldre, speciellt om blodtillblandad, måste malignitet uteslutas.

## Behandling

För behandling av torrhet i slidan, urinvägsbesvär och inkontinens ffa av typen överaktiv blåsa/trängningsinkontinens ges lokal östrogenbehandling. Denna verkar lokalt och har försumbar systemeffekt. Oestradiolalternativ är Oestring som vaginalring som byts var 3:e månad (av kvinnan eller av barnmorska) alternativt Vagifem, Vagirux eller Vagidonna i vagitorie –, applicerat 2 kvällar per vecka (börja med varje kväll i 14 dagar för snabbare effekt). Östriolalternativ är Ovesterin, vagitorie eller kräm, rekommenderad applicering 2 veckor dagligen sedan 2 gånger per vecka. Med lägre östriolhalt finns Vaginalgel Blissel eller vagitorie Estrokad, applicering 3 veckor dagligen, sedan 2 gånger per vecka. Lokal östrogenbehandling förbättrar tillståndet på några veckor. Den fortsätter sedan så länge kvinnan upplever nytta med sin behandling – i regel livslångt. Endometriediagnostik med vaginalt ultraljud och ev. endometriebiopsi vid blödningar.
Prasteron (Intrarosa) – Lokal vaginal behandling 6,5 mg dagligen med DHEA som metaboliseras lokalt till både östrogen (östradiol och östron) och testosteron. Studier visar bl a. på förbättrad lust och orgasmförmåga lusten, troligen beroende på den androgena komponenten.
Kvinnor med bröstcancer: Vaginalgel Blissel välstuderat för denna patiengrupp och kan användas även av de som behandlas med aromatashämmare. Behandlingen bör stämmas av med patientens onkolog.
Egenvård:
Undvik tvål i underlivet. Tvätta med parfymfri olja alternativt en vattenbaserad gel. Smörja efter vattenkontakt med olja, vitt vaselin eller Locobase Repair. Mot klåda och torrhet i underlivet rekommenderas receptfria Ovesterinvagitorier/-slidkräm eller vagitorie Vagifem, appliceras i samband med sänggåendet. Efter 2 veckor dagligen räcker det sedan i regel med 2 gånger per vecka.
Vagivital och Replens vaginalgel är slidfuktande hormonfria preparat som receptfritt kan köpas på apotek. För VagiVital AktivGel finns en del studier med lovande resultat, bland annat god effekt avseende atrofibesvär hos bröstcancerpatienter som står på aromatashämmare. Efter den första månadens dagliga användning räcker det i regel med VagiVital AktivGel 2–3 gånger per vecka.

## Fördjupning

Läkemedelsboken. 
Svensk förening för obstetrik och gynekologi arbets- och referensgrupp för vulvasjukdomar. 
SFOG-råd för menopausal Hormonbehandling 2019
Patientinformation: www.doktorn.com
Aktuella Mediciner
Könshormoner lokalt för behandling av slemhinnebesvär
Estradiol: Vaginalinlägg Oestring. Vaginaltabl. Vagifem*. Vaginaltablett Vagidonna. Vaginaltablett Vagirux.
Estriol: Vaginalgel Blissel. Vag Estrokad*. Vaginalkräm/Vag Ovesterin*.
Estriol + Lactobacillus acidophilus: Vaginaltablett Gynoflor
Prasteron (DHEA): Vagitorium Intrarosa.
Övrigt
Vagivital vaginalgel*
Vaginalgel Replens*.
*= receptfria

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

