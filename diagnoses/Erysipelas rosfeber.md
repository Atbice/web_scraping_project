# Erysipelas, rosfeber

URL: https://www.praktiskmedicin.se/sjukdomar/erysipelas-rosfeber-2/



Kategori: Mobilt BankID på annan enhet

#### Inget hittades

## Definition

Akut infektion i dermis (ofta svårt att skilja från cellulit som är en djupare infektion) orsakad av Streptococcus pyogenes (grupp A, B, C, G). I sällsynta fall Staphylococcus aureus.

## Orsak

Infektion genom skadad hud (sår, spricka, eksem, svampinfektion) ingångsporten är inte alltid möjlig att hitta. Predisponerade faktorer är bl.a. tidigare erysipelas, venös insufficiens och lymfödem, som efter körtelutrymning axill.

## Symtom

Rodnad som snabbt sprider sig, värk, värmeökning, ömhet, ibland svullnad och ev. feber med illamående/kräkning. Vanlig lokalisation är underben, armar, ansikte/öra.

## Differentialdiagnoser

Akut ventrombos (mindre rodnad än vid erysipelas) Lymfstas-ödem. Tromboflebit. Rosacea (ansiktet). Zoster ophtalmicus. Quinckeödem. Erytema chronicum migrans. Erytema nodosum. Kontaktdermatit, insektsbett, läkemedelsreaktion, cellulit, vaskulit, erytromegali (vid myeloproliferativ sjkd).
Vid våldsam värk som ej motsvarar symtomen: Ha nekrotiserande fascit i åtanke– akut livshotande tillstånd med djup infektion; svårt allmänpåverkad patient, ev. sepsis, mycket svår värk med ömhet även en bra bit utanför det rodnade området pga subkutant ödem. Ödem/kompartmentbild överväger mer än rodnad. Riskfaktorer för nekrotiserande fascit är diabetes, immunsuppression, drogmissbruk. Behandling via kirurgi + meropenem + klindamycin i v + immunglobulin + chockbehandling.

## Behandling

Lättare fall av erysipelas behandlas med PcV 1g x 3 i 10–14 dagar (vid vikt 90–120 kg 2gx3, vid vikt >  120 kg 3gx3. Barn 75 mg/kg/dygn – fördelat på tre doser). Rita med tuschpenna på huden avgränsningen av infektionen och be patienten/anhörig följa så att ej rodnaden sprids. Vid pc-allergi/utebliven effekt ge klindamycin 300mg g x 3 till vuxna (barn 15 mg/kg/dygn fördelat på tre doser). Kontroll efter en vecka.
Vid misstanke om Staph Aureus-infektion ges T. Flukloxacillin 1g x 3.
Vid allmänpåverkan, svår smärta, hög feber, snabb progression – inläggningsfall för parenteral antibiotikabehandling. Recidivtendens, särskilt vid underbensödem och lymfödem.
Aktuella Mediciner
Flukloxacillin: T Flukloxacillin, Heracillin/ Oral susp Heracillin
Klindamycin: Kapsel Clindamycin, Dalacin /Oral susp Dalacin
PcV: Tablett Fenoximetylpenicillin/ Oral susp Kåvepenin, Primve, Phenoxymethylpenicillin

## Fördjupning

För bilder: dermis.net
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

