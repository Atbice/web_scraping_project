# Abscess (varböld, aterom, karbunkel och furunkel)

URL: https://www.praktiskmedicin.se/sjukdomar/abscess-bold/



Kategori: Mobilt BankID på annan enhet

#### Inget hittades

## Definition

Lokal inflammation i huden som ger upphov till en varansamling. Olika typer och orsaker. Furunkel = infektion som involverar hårfollikel med även engagemang av dermis och subcutis. Karbunkel = multipla furunklar. Furunkulos = Flera, ofta återkommande furunkler. I flera fall kan det vara ett aterom som blivit infekterat och gett upphov till abscess med talg+pus.

## Orsak

Se ovan. Om infektion vanligen stafylokocker och/eller streptokocker.

## Symtom

Rodnad, svullnad, ömhet. Om bölden är ”mogen”: fluktuation. Ibland subfebrilitet, lymfangit, regional lymfkörtelsvullnad. Karbunkler ofta lokaliserade i nacke, på rygg eller lår.

## Differentialdiagnos

Diff. diagnos till furunkulos (spridda furunklar) är nodulocystisk acne vulgaris. Om lokaliserat i axiller, ljumskar, lår, perianalt och under bröst kan det röra sig om Hidradenitis suppurativa. Vid tveksamhet och ej akut infektion remiss till hudklinik innan försök till behandling.

## Behandling

Lindriga fall är självläkande. Antibiotika vänder någon gång förloppet men saknar oftast effekt på abscesser över ca 5 cm i diameter; penicillinasstabilt pc t.ex. flukloxacillin 1000 mg x 3 i 7-10 dagar – Andrahandsalternativ till barn i behov av mixtur är cefadroxil 15 mg/kg x 2 i 7 d (max 500 mgx2). Vid pc-allergi ges till vuxna klindamycin 150–300 mg x 3 i 7–10 dagar. Återbesök efter några dagar för ny bedömning. I praktiken behövs ofta incision; cirka 1 cm snitt i ”mogen” abscess, ev snitta ett ”kryss”. I utbredda eller oklara fall tas sårodling. Överväg antibiotika efter incision. Incision lämnas lämpligen öppen för sekundärläkning. Vid större varhåla ev Kofferdamdrän – tas bort efter 2 dygn. Om pat är högfebril eller med allmänpåverkan – akutremiss.
Aktuella Mediciner
Antibiotika
Cefadroxil: Oral susp/K/Lösl tabl/T Cefadroxil.
Flukloxacillin: T Flucloxacillin. Oral susp/T Heracillin.
Klindamycin: K Clindamycin. K/Oral lösn Dalacin.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

