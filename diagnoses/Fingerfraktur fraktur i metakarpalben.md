# Fingerfraktur, fraktur i metakarpalben

URL: https://www.praktiskmedicin.se/sjukdomar/fingerfraktur-fraktur-i-finger-fraktur-i-me/



Kategori: Mobilt BankID på annan enhet

#### Inget hittades

## Orsak

Vanligt inom idrott, inom arbetslivet liksom vid slagsmål.

## Utredning

Inspektion (felställning?), Palpation (patologisk rörlighet?), Kontroll av rörlighet (extensions-/flektionsbortfall? rotation av fingrar? – pat. knyter handen och alla fingrar skall ligga i samma plan samt peka mot os scaphoideum). Distalstatus (cirkulation, sensibilitet).
Slätröntgen: Engagerar ledytan? Dislokation? Vinkel-/rotationsfelställning?

## Behandling

Fraktur på distala falangen: Odislocerad fraktur ges immobiliserande skena i tre veckor med DIP-leden i extension. Skenan skall immobilisera DIP-leden men släppa PIP-leden fri. Skenan skall sträcka sig över även fingertoppen för att skydda mot ytterligare trauma. Dislocerad fraktur skall reponeras i fingerbasblockad och immobiliseras i tre veckor. Vid instabil fraktur tas kontakt med ortoped – krävs fixering med stift som tas bort efter tre veckor.
I regel gäller att fraktur engagerande ≥ 1/3 ledytan och där ledytan inte är kongruent kräver ortopedkontakt och operation.
Subungualt hematom ≥ 50 % av nagelbädden kräver evakuering av hematomet; exempelvis med uppvärmt gem eller en diatermipenna Aaron low energy- eller Bovie engångspenna som försiktigt får penetrera nageln.
Fraktur i mellan eller proximal falang: Är oftast stabila. Stabil och odislocerad tvärgående fraktur behandlas med tvåfingerförband under tre veckor.
Sned- och spiralfrakturer är oftast instabila och kräver ortopedkontakt (frakturläge utan rotationsfelställning och med förkortning mindre än 6 mm och mindre än 15 graders vinkelfelställning anses acceptabelt).
Frakturer med oacceptabelt frakturläge reponeras i fingerbasblockad, därefter immobilisering under tre veckor (exempelvis med gips). Röntgen efter 5–7 dagar för kontroll av frakturläge. Ledengagerande kondyl- eller basfraktur där ledytan inte är kongruent brukar opereras.
Fraktur i CMC- led 1 (Bennetfraktur): Brukar opereras med antingen öppen- eller sluten reposition och stiftning. Immobilisering 5–6 veckor.
Fraktur i metakarpalben: Om spiralfraktur och odislocerad: immobilisering i 3–4 veckor. Ffa ligger metakarpale III och IV väl skyddade och får stabilitet från omgivande strukturer. Vid felställning (även vid minsta rotationsfelställning, förkortning> 3 mm, vinkelfelställning >10–15 grader) erfordras operation.
Om tvärfraktur rekommenderas i flesta fall operation på grund av att dessa är instabila. Om gipsbehandling väljs rekommenderas 4 veckors immobiliseringstid. Gipset skall fixera handled och MCP-led men släppa PIP-leder fria.
Multipla metakarpalbensfrakturer behandlas vanligen med operation.
Subkapitulär fraktur i metakarpale V (”boxer’s fracture”): Skådas med insjunken knoge över MCP-led V och hematom. Uteslut rotationsfelställning. Volarbockning upp till 40 grader accepteras men vid över 30 grader görs försök till sluten reponering: Lokalbedövning utan adrenalin sprutas över frakturspalten. Därefter reponering med MCP-leden flekterad 90 grader. Tryck anläggs i dorsal riktning på grundfalangen i dig V. Sedan gips över de tre ulnara falangerna med MCP- lederna flekterade 90 grader och handled i funktionsställning. Gipset immobiliserar över handled t.o.m. PIP-lederna dig III–V. Uppföljande rtg direkt efter reposition samt efter 1 vecka. Immobilisering under tre veckor.
Stelhet vanligaste komplikationen till handfraktur. Tidig rörelseträning är viktigt. Tvåfingerförband kan användas efter avgipsning för att få drabbade fingret i rörelse. Svullnad i finger kan stå kvar länge och även vara permanent.

## Fördjupning

Läkartidningen nr 13 2009

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

