# Testistorsion.

URL: https://www.praktiskmedicin.se/sjukdomar/testistorsion-2/



Kategori: Mobilt BankID på annan enhet

#### Inget hittades

## Definition

Testikeln har vridit sig runt sin axel, så att blodtillförseln stoppas till testikeln och epididymis.

## Orsak

Ofta sker torsionen under aktivitet eller trauma. Förekommer framför allt i 12–15 års åldern men kan förekomma i alla åldrar.
Differentialdiagnoser: epidydimit, torsion av Morgagnis hydatid. Akut buk av andra orsaker, uretärsten, ljumskbråck, peritonit med öppenstående processus vaginalis, inflammation eller blödning i testikeltumör, skrotal abscess, Fourniers gangrän.

## Symtom

Allt ifrån akut insättande svår smärta i ena testikeln till en lågt sittande molande värk. Hos barn också illamående och kräkning.

## Status

Bukstatus, bråckportar, palpation av testis. Smärta över testikeln vid palp som görs stående. Svullnad, rodnad. Undersökning i stående – normalt ligger testikeln i vertikalplanet, vid torsion kan den ligga i horisontalplanet. Fyndet har hög specificitet.
Utredning: bör bedömas akut av kirurg/urolog. Ultraljud med färgdoppler om det ej fördröjer diagnosen.

## Behandling

Akut smärta i skrotum skall alltid handläggas som testistorsion och remitteras till sjukhus. Det är inte möjligt att med klinisk undersökning särskilja en torsion från en torkverad Morgagnis hydatid. Det kan också vara svårt att skilja från en epididymit.
I regel kirurgisk exploration som också ger diagnosen. Exploration skall ske urakut. Efter cirka 4–6 timmars torsion försämras testikelns förmåga till återhämtning efter ischemi och bestående skador kan uppkomma.
Man kan prova att manuellt detorkvera testikeln i väntan på operation, men endast om det inte fördröjer explorationen!

## Fördjupning

Läkemedelsboken https://lakemedelsboken.se/kapitel/nefrologi-urologi/sjukdomar_i_manliga_genitalia.html#Testikeltorsion
Läkartidningen 2013. Testistorsion – fortfarande ett problem trots välkända risker.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

