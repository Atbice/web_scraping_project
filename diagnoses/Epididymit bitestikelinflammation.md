# Epididymit, bitestikelinflammation

URL: https://www.praktiskmedicin.se/sjukdomar/epididymit-bitestikelinflammation-2/



Kategori: Mobilt BankID på annan enhet

#### Inget hittades

## Definition

Inflammation i bitestikeln. Ofta föreligger samtidig prostatit.

## Orsak

Epididymit är den vanligaste bakgrunden till akuta besvär i pungen hos vuxna. Hos män i åldern 18–40 år är orsaken ofta klamydiainfektion eller mer sällan gonorré, och hos äldre män är det urinvägspatogener som ger upphov till en nedre UVI med engagemang av epididymis, särskilt vid avflödeshinder. Vanligt hos personer som har kronisk KAD. Förekommer efter instrumentering i urinvägarna. Hos barn och innan sexdebut bör man misstänka annan genes och bakomliggande urogenital missbildning.

## Symtom

Successiv tilltagande smärta, svullnad och rodnad av ena skrotalhalvan. 10% bilaterala. Ibland besvär som vid nedre UVI, dysuri, ökad miktionsfrekvens, trängningar, flytningar. Temperaturstegring, ibland svåra symtom och allmänpåverkan. Abscess kan utvecklas.

## Status

Buk, ljumskportar, prostata. Svullnad och rodnad i skrotalhalvan. Konsistensökning, storleksökning och palpationsömhet över epididymis. Svullnaden gör att det ofta är svårt att särskilja epididymis och testis på den sjuka sidan vid palpation.

## Utredning

Urinsticka och urinodling. Hälften av epidydimitpatienter har positiv odling.
PCR-test för klamydia och gonokocker samt odling av gonokocker för resistensbestämning.
Finns självtester för STI: endast de som är CE-märkta är tillförlitliga (analyseras på laboratorium).
Vid behov ultraljudundersökning med doppler.
Frikostig med akutremiss vid minsta misstanke om testistorsion – dessa tillstånd är svåra att skilja åt.

## Differentialdiagnoser

Testistorsion. Torsion av Morgagnis hydatid. Testistumör. Ljumskbråck. Trauma.

## Behandling

Till yngre män med eller utan positivt PCR-test för klamydia doxycyklin 100 mg x 2. Behandlingstid 2–4 veckor. Vid positivt klamydiaprov kan behandling ges i 10 dagar.
Vid positivt PCR-test för gonokocker bör venereologisk enhet kontaktas för behandlingsråd.
Till män över 50 år: ciprofloxacin 500 mg x 2 eller trimetoprim/ sulfametoxazol 160 mg/800 mg. Behandlingstid minst 3 veckor. Bevaka urinodlingssvar för ev antibiotikabyte enligt resistensbestämning.
Vid allmänpåverkan och feber – inläggningsfall med iv antibiotika.
Gärna suspensoar, det lindrar smärtan i pungen.
NSAID-behandling vid behov.
Kontrollpalpation efter 2 veckor för bedömning av läkningsprocessen. Tecken till abscess? Kontrollpalpation av testikeln. Även efter avslutad antibiotikabehandling ofta mindre resistens kvar i bitestikeln, men rodnad, värmeökning, smärta och ev allmänsymtom ska vara borta. Resistensen försvinner gradvis inom 2-3 månader Vid upprepade epididymiter kan vasoresektion övervägas.
Klamydiainfektion och gonorré är anmälningspliktiga sjukdomar.  Den läkare som diagnostiserat infektionen är ansvarig för att smittspårning sker, via tex ungdoms-/hud-/venereologisk mottagning.

## Fördjupning

www.strama.se
Folkhälsomyndigheten. Behandlingsrekommendationer för vanliga infektioner i öppenvård. 2023.
Läkemedelsboken
VISS. Scrotal smärta.
Patientinformation: www.doktorn.com

#### Aktuella Mediciner

Kinoloner: T Ciprofloxacin. T Ciproxin.
Trimetoprim/sulfametoxazol:  T Eusaprim forte, T Bactrim forte
Tetracyklin: T Doxyferm, T Doxycyklin
NSAID: finns ett flertal olika tex T Naproxen, T Diclofenak

#### Lär dig mer

## Rättigheter och skyldigheter hos:

Patienten har rätt till empatiskt och fördomsfritt bemötande, information om sjukdomen och ibland kostnadsfri undersökning och behandling. Till skyldigheterna hör att vid misstanke på smitta av allmänfarlig sjukdom uppsöka läkare, följa från läkaren givna förhållningsregler, att uppge de personer som kan vara smittade.
Patienten har rätt att överklaga förhållningsregler som den tycker är omotiverade hos smittskyddsläkaren. Patienten har rätt till stödperson vid eventuell tvångsisolering.
Vid misstanke om att patient har en allmänfarlig sjukdom har läkaren skyldighet att fastställa diagnos. Alltså är det felaktigt att behandla på misstanke utan att första ta prov, vid misstanke om allmänfarlig sjukdom. Läkaren ska också ge förhållningsregler till patienten så att den inte kan smitta någon annan, vilket ska göras innan diagnosen är säkerställd, se smittskyddsblad nedan. Förhållningsreglerna får inbegripa ”den undersöktes kontakter med läkaren, hygien, isolering i hemmet, arbete, skolgång samt livsföring i övrigt.”
Vidare har läkaren skyldighet att se till att andra personer som kan vara smittade av samma sjukdom blir undersökta. Om patienten misstänkts bryta mot förhållningsregler och inte går att tala till rätta ska detta anmälas till smittskyddsläkaren. Om patienten eller potentiellt smittade kontakter trots information och uppmaning vägrar låta sig undersökas ska detta anmälas till smittskyddsläkaren.
Varje region har en smittskyddsläkare. Den har ett övergripande ansvar för den förebyggande verksamheten av smittsamma sjukdomar i regionen och kan behöva utöva myndighetsuppgifter enligt smittskyddslagen. Efter anmälan enligt ovan ska smittskyddsläkaren se till att potentiell smittbärare söker vård för provtagning och behandling. Det kan göras med hjälp av en blankett. Om patienten efter denna uppmaning söker läkare, ska denne läkare returnera blanketten omgående till smittskyddsläkaren, så att den inte hinner göra vidare åtgärder. Det kan också innebära personligt samtal med patienten.
Om det går så långt att åtgärder likt ovan inte hjälper kan smittskyddsläkaren begära biträde av polisen för bland annat tvångsundersökning, föra eller återföra till isolering. Isolering är ovanligt men kan krävas om en individ inte underkastar sig åtgärder för att hindra smittspridning. Om detta beslutas i Förvaltningsrätten.
(1)2

## Fördjupning:

lista på anmälningspliktiga sjukdomar: https://www.folkhalsomyndigheten.se/smittskydd-beredskap/overvakning-och-rapportering/anmalningspliktiga-sjukdomar/
Smittskyddsblad från smittskyddsläkarföreningen: https://slf.se/smittskyddslakarforeningen/smittskyddsblad/
Anmälan Sminet: https://www.folkhalsomyndigheten.se/sminet/
Källor:
- Sten I. Infektionsmedicin, epidemiologi, klinik, terapi. 5:e upplag. Säve Förlag; 2011.
- Smittskyddlagen https://www.riksdagen.se/sv/dokument-lagar/dokument/svensk-forfattningssamling/smittskyddslag-2004168_sfs-2004-168#K6
Författare:

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

