# Pigmentnevus, melanocytärt nevus

URL: https://www.praktiskmedicin.se/sjukdomar/pigmentnevus-fodelsemarke-leverflack/



Kategori: Mobilt BankID på annan enhet

#### Inget hittades

## Definition

Godartad hudförändring som utvecklas från pigmentbildande celler. Samband föreligger troligen mellan antalet nevi och solexposition. Utvecklas under tidiga levnadsår och nya uppstår fram till vuxen ålder. Mycket ovanligt med nya efter 50 års ålder varför melanom i sådana fall ska uteslutas.

## Symtom

Oftast 1-5 mm, välavgränsade, ljus-mörkbruna, makulära (platta fläckar).

#### Compound nevi

Centralt en upphöjd intradermal del och perifert en junction-del. Symmetriska, antingen jämt pigmenterade eller centralt mörkare eller ljusare.
Hudfärgade till pigmenterade, ofta upphöjd, ibland hårväxt.
Hos barn och ungdom ses ibland en cirkelrund hypopigmentering runt ett befintligt pigmentnevus samtidigt som själva nevuset långsamt går i regress. Repigmentering sker vanligen inom några år. En eller flera halonaevi kan ses. Oftast godartat tillstånd hos barn och unga vuxna. Hos äldre vuxna bör excision och PAD övervägas samt översyn av hudkostym.
Nevus som är befintligt vid födseln eller uppkommer under första levnadsåret. Risken för melanomutveckling ökar med ökande storlek, vilket i sin tur påverkar handläggningen. Kongenitala naevi indelas i små (< 1,5 cm), medelstora (< 20 cm) och stora (> 20 cm). Växer med patienten, blir ofta mer upphöjda, verrukösa samt behårade med tiden. Ökad risk för neurokutan melanocytos.

## Differentialdiagnos

Verruca seborrhoica (på ytan ofta skrovlig åldersförändring).

## Behandling

Vid förändring beträffande färg, form, storlek eller malignitetssuspekt utseende bör diagnostisk excision ske för histologisk undersökning.
OBS! Ärr-/keloidtendens efter excision över axelparti, bröst, framför allt hos tonåringar. Viktigt att ta i beaktande och informera patienten. Att avlägsna ett nevus med laser eller diatermi är kontraindicerat, prov för histopatologi uteblir. Ev pigmentrester kan dessutom vara svåra att histopatologiskt särskilja från malignt melanom.
Kongenitala nevi: Vid små naevi med benignt utseende: Information till föräldrar om egenkontroll. Svårbedömda, medelstora eller stora – remiss till hudläkare.

## Fördjupning

Läkartidningen kongenitalt nevus
Patientinformation: www.doktorn.com

#### Lär dig mer

## Färger

Med dermatoskopet syns främst färgerna gul, röd, brun, blå, svart och vit. Det är i första hand melanin som bidrar till de olika färgerna som gör en förändring pigmenterad. Färgen varierar beroende på koncentrationen av melanin och var i huden det är lokaliserat. Vanligtvis ser melanin svart ut i stratum corneum, brunt i epidermis och superficiella dermis och grått/blått i dermis.
Den röda färgen avgörs av hur lesionen är vaskulariserad.
Vitt är associerat med kollagen/fibros.
Gult är associerat med keratin och sebum.

## Strukturer

Olika strukturer bildas beroende på hur melanin, keratin, kollagen och kärl är distribuerade i hudförändringen. Nedan listas några karaktäristiska strukturer för olika hudförändringar:
- Pigmentnätverk
- Negativt nätverk
- Angulated lines
- Stråk
- Aggregerade eller perifera globuli
- Homogen blå pigmetering
- Arboriserande kärl
- Leaf-like structures
- Spoke wheel-like structures
- Koncentriska, globulära strukturer
- Stora, blå/grå, ovoida nästen
- Multipla, blå/grå, icke-aggregerade globuli
- Glänsande, vita ”blothes and strands”
- Multipla, aggregerade, gula eller vita globuli
- Ulceration
- Multipla erosioner
- Glomerulära kärl
- Vita cirklar
- Rosetter
- Vita/gula fjäll
- Bruna cirklar
- Bruna prickar/globuli radiellt lignerade
- Milia-liknande cystor
- Komedoliknande öppningar
- Finger-print structures
- Moth-eaten borders
- Gyri och sulci
- Skarp avgränsning
- Röda eller blå/lila/svarta laguner
- Atypiskt pigmentnätverk
- Negativt nätverk
- Shiny, white streaks/lines
- Atypiska ”blotches”
- Blå-vit slöja
- Atypiskt vaskulärt mönster
- Oregelbundna stråk
- Atypiska prickar eller globuli
- Angulated lines som skapar zickzack-mönster eller polygoner
- Regressionsstrukturer
- Perifera, bruna, strukturlösa områden

## Kärl

För att bedöma blodkärl i hudlesioner är ett kontaktlöst dermatoskop med polariserat ljus att rekommendera. Om det bara finns ett dermatoskop som behöver läggas diktan mot huden behövs applicering av ultraljudsgel som skydd mot för hårt tryck.

#### Vaskulära strukturers morfologi:

- Prickar
- Linjer
- Oregelbundenhet eller serpentinlika
- Kommateckenlika
- Korskruvskärl
- Hårnålskärl
- Glomerulära eller ”coilade” kärl
Arboriserande eller förgrenade kärl

#### Vaskulära strukturers distribution:

- Fokal
- Diffus
- Central
- Perifer
- Slumpmässig

#### Vaskulära strukturers arrangemang:

- Crown
- String of pearls
- Kluster
- Radiella
Även närvaro av vit eller rosa halo ska noteras.
Vissa vaskulära strukturer ses oftare i vissa lesioner men är sällan exklusivt för den. Kärlen kan dock hjälpa undersökaren att ställa rätt diagnos när hela kontexten tas i beaktande.
Källor:
- UpToDate. ”Overview of dermoscopy”. Ashfaq A Marghoob, MDNatalia Jaimes, MD. Senast uppdaterad 2023-08-09. Hämtat: 2024-05-03.
Författare:

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

