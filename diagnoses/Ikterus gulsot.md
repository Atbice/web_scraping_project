# Ikterus, gulsot

URL: https://www.praktiskmedicin.se/sjukdomar/ikterus-gulsot-hepatit/



Kategori: Mobilt BankID på annan enhet

#### Inget hittades

## Definition

Överskott av bilirubin i vävnaderna. Kliniskt symtom (gul missfärgning av hud, sclera, munslemhinna, ses oftast först vid hyperbilirubinemi 40-50µmol/L)

## Orsak

Generella orsaker till ikterus: 1. Kraftigare hemoglobinnedbrytning än vad levern kan hantera p.g.a. för snabb hemolys (kontrollera retikulocyter) eller leverskada. 2. Gallobstruktion (se också kapitlen Hepatit och Leverstatus patologiskt i detta kapitel).
De olika typerna av ikterus har varierande specifika orsaker:
Bilirubinemi: Hereditär hyperbilirubinemi (icke hemolytisk ikterus, övriga leverprover ua).
Mb Dubin-Johnson (godartad, defekt utsöndring av bilirubin och porfyriner). Mb Gilbert (hos 5 % av normalbefolkningen – stegring av okonjugerat bilirubin, kan stiga till >50 µmol/l; vid svält, motion eller feber. Vid samtidigt normalt Hb, retikulocyter, transaminaser och alkaliska fosfataser behöver ingen ytterligare utredning göras). Cirros cardiaque. Status post hepatit – långdraget förlopp. Graviditetsikterus. Toxisk påverkan (kloroform, halotan, koltetraklorid, androgener, kombinerade p-piller).
Hemolytisk ikterus: Sekundär till annan sjukdom t.ex. tumör, malignt lymfom, infektioner, kollagenos, hos klaffprotespatient, toxiner eller läkemedel (kinidin, antibiotika).
Infektiös ikterus: Se kapitlet Hepatit ovan.
Parenkymatös ikterus: Alkohol (fettlever, alkoholhepatit med symtomen anorexi, febrilitet, ikterus, hepatomegali, ascites, spider naevi, GI-blödning samt cirros, esofagusvaricer). Förhöjda levervärden. Metastaser, klorpromazin, graviditet, p-piller, autoimmun kronisk aktiv hepatit (oftast kvinnor, associerade autoimmuna sjukdomar, diagnos via leverbiopsi, kortisonbehandlas).
Stasikterus: Gallsten. Graviditetsikterus. Pankreascancer. Koledokuscancer. Primär levercancer. Primär biliär cirros (autoimmun sjukdom som ger destruktion av små intrahepatiska gångar och leder till gallstas, inflammation, fibros och till slut cirros). Primär skleroserande kolangit (inflammation, fibros i intra – samt extrahepatiska gallgångar) drabbar fr.a. yngre män i 25–35 års åldern som har ulcerös kolit). Leukemi. Parasiter.

## Symtom

Gulfärgning av sclera, hud och slemhinnor, mörk urin, ev. avfärgad faeces, klåda. Uppmärksammas vid värden över cirka 40-50 mikromol/l. Ev. trötthet, ledvärk, feber och smärtor från levertrakten beroende på genes.

## Differentialdiagnoser

Rikligt intag av morötter (karotin) ger gulfärgning av hud och slemhinnor, men inte sclera. Antibiotika rifampicin ger röd missfärgning av kroppsvätskor.

## Utredning

Bilirubin, Leverstatus (ASAT, ALAT, ALP, CDT, PEth), ev. prover för hepatit. Förhöjt bilirubin och ALP hos yngre/medelålders pekar på framför allt gallstenssjukdom. Höjda reticulocyter, stegrat LD och lågt haptoglobin pekar på hemolys. Hos äldre utesluts först malignitet, frikostigt med ultraljud eller CT. Ikteruspatienten remitteras till kirurg-medicin- eller infektionsklinik för utredning. Se också avsnitten ”Hepatit” och ”Leverstatus, patologiskt”. Standardiserade vårdförlopp. www.cancercentrum.se

## Behandling

Mot grundorsaken. Vid ikterusklåda; antihistaminer (t.ex. klemastin som även har sederande effekt), kolestyramin eller kolestipol. Remiss enligt ovan.

#### Aktuella Mediciner

Klemastin: T Tavegyl.
Kolestipol: Pulver/T Lestid.
Kolestyramin: Dospulver Questran.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

