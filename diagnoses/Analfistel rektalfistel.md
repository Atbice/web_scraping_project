# Analfistel, rektalfistel

URL: https://www.praktiskmedicin.se/sjukdomar/analfistel/



Kategori: Mobilt BankID på annan enhet

#### Inget hittades

## Definition

Epitelklädd patologisk förbindelse mellan analkanalen och perianal hud. Men också möjligt från analkanalen till vagina eller urinblåsa. Anala fistlar är relativt ovanligt och globalt insjuknar 1-8 personer per 10.000 invånare och år.

## Orsak

Kan vara ett följdtillstånd efter en tidigare abscess, vanligt vid Mb Crohn och ibland vid ulcerös colit.

## Symtom

Pat. söker ofta för en flytning perianalt från fistelmynningen, ofta återkommande.

## Status

Vid lågt sittande fistlar kan ev. mynningen palperas som en liten förhårdnad. Vid inspektion ses ofta den yttre fistelmynningen som en liten öppning i huden. Ibland abscessbildning.

## Differentialdiagnoser

Furunkel, hidroadenit, pilonidalcysta.

## Utredning

Tidigare abscess? Anamnes på inflammatorisk tarmsjukdom? Fistel palpabel? Inspektion – palpation och prokto-/rektoskopi. Ofta sitter fistelmynningen 3–4 cm från analöppningen. Sondera EJ fistelgången inför remittering, då detta är smärtsamt samt kan orsaka nya fistelgångar! Remiss kirurg som också tar ställning till om analt ultraljud, CT-fistulografi eller MR är indicerat.

## Behandling

Kirurgi: klyvning av fisteln (vid komplicerade fall finns även andra metoder) och sekundärläkning. Eventuell infektion ska läka ut innan operation genomförs. Läkningstid 2–3 månader. Ingen indikation för antibiotika. Behandling av underliggande IBD. Utan kirurgi fortsätter fistel att ge flytning. Vid ev. spontanslutning av fisteln blir följden i regel ny abscessbildning.

## Fördjupning

National Library of Medicine

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

