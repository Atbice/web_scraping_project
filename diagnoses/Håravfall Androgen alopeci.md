# Håravfall: Androgen alopeci

URL: https://www.praktiskmedicin.se/sjukdomar/haravfall-androgen-alopeci-manligt-haravfa/



Kategori: Mobilt BankID på annan enhet

#### Inget hittades

## Orsak

Fysiologiskt. Genetisk benägenhet. Ålder.

## Symtom

Urglesning i tinningregionerna, högre hårfäste samt urglesning på hjässan. Hos 5 % börjar håravfallet före 20 års ålder. Detta behöver ej innebära snabb progress.

## Utredning

Ingen hos män. Endokrinologisk utredning hos kvinnor med snabb debut, uttalad alopeci, hirsutism och menstruationsrubbningar (ibland i kombination med seborré, akne).

## Behandling

Olika vitaminpreparat, patentmediciner, mjuklaser, ”undermedel” är helt verkningslösa. Enda lokalpreparatet med dokumenterad effekt är minoxidil. Effekten har oftast liten kosmetisk betydelse. 15–20 % får minimal/moderat bättring efter 6–8 månaders behandling. Bäst effekt på begränsade fläckar och vid tidigt insättande. Verkar något bättre hos kvinnor än män. Maximal effekt under första året. Behandlingen livslång. Vid seponering recidiv inom 2–6 månader. Tablettbehandling med finasterid vid tidiga faser av androgent håravfall hos män kan provas. Daglig användning i 3–6 månader nödvändigt innan resultat. Om behandlingen avbryts recidiv inom 9–12 månader.
Alternativ till läkemedel: Hårtransplantation tar ofta flera år. Reduktionskirurgi utförs framför allt på äldre män vars håravfall upphört. Peruk, topé eller hårvävning (infäst löshår på mindre områden eller vid glest hår). Hårersättning på recept kan vara aktuellt via hudklinik hos kvinnor med uttalat androgent håravfall.
Patientinformation: www.doktorn.com
Aktuella Mediciner
Finasterid: T Propecia.
Minoxidil: Lösn. Rogaine/Rogaine forte. Lösn Minoxidil.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

