# Ögonsjukdomar med synpåverkan: Glaskroppsavlossning

URL: https://www.praktiskmedicin.se/sjukdomar/ogonsjukdomar-med-synpaverkan-glaskroppsavl/



Kategori: Mobilt BankID på annan enhet

#### Inget hittades

## Orsak

Glaskroppscortex (glaskroppens yttre hölje) lossnar från retina (oftast som del i vanligt åldrande).

## Symtom

Plötslig debut av svarta prickar/grumlingar som rör sig i synfältet. Vanligt med ljusblixtar i kanten av synfältet, speciellt vid blickrörelser. Som regel debut efter 40 års ålder, närsynta och ögonopererade drabbas tidigare. Grå/mörk skugga från periferin tyder på samtidig näthinneavlossning. Asymtomatiskt hos många.

## Differentialdiagnos

Glaskroppsgrumlingar (ej plötslig debut). Aurafenomen vid migrän (flimmer snarare än blixtar). Retinal ruptur. Näthinneavlossning. Glaskroppsblödning.

## Diagnos

Diagnos ställs efter undersökning i ögonmikroskop hos ögonläkare.

## Behandling

Vid plötslig uppkomst av symtom tydande på glaskroppsavlossning: remiss till ögonläkare för skyndsam undersökning inom en-två dagar. Undersökningen sker för att utesluta retinal ruptur som behöver profylaktisk laser för att förhindra näthinneavlossning. Retinala rupturer uppstår hos ca 15% av symptomgivande glaskroppsavlossningar. Vid enstaka kroniska prickar i synfältet, i avsaknad av ljusblixtar och i avsaknad av ”gardin” i synfältet – endast exspektans. Patienten skall uppmanas att söka ögonläkare om det plötsligt uppträder en mängd nya prickar i synfältet. Vid anamnes på även skugga/gardin i synfältet akutremiss till ögonläkare med frågeställningen näthinneavlossning.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

