# Lymfadenitis colli, knuta på halsen

URL: https://www.praktiskmedicin.se/sjukdomar/lymfadenitis-colli-knuta-pa-halsen/



Kategori: Mobilt BankID på annan enhet

#### Inget hittades

## Definition

Resistens utvecklad under kortare eller längre tid i halsens mjukdelar.

## Orsaker

Infektiös genes: Ofta snabb debut i anslutning till övre luftvägsinfektion, vanligt hos barn. Körtlar framför käkvinklarna kommer ofta från tandaffektioner. Atypiska mycobakterier.
Malignitet: Oftast tillväxande resistens under en längre tid (månader). Ex.v. lymfom eller metastas från huvud-halsområdet. Även från lungor.
Missbildning eller medfödd förändring: Knuta som funnits i många år talar för detta. Mediala halscystor vanligast hos barn. Sitter i medellinjen framför tungbenet. Laterala halscystor framför m sternocleidomastoideus. Ofta debut så sent som i 18–20 års åldern.
Övrigt: Struma, kroniska lymfadeniter, lipom (mjuk/halvfast), aterom (sitter i huden, fritt från underlaget), abscesser (ömmar), tyreoideatumörer, tyreoidit, lymfangiom, dermoidcysta, hematom efter trauma, nodulär fasciit, med mera.

## Utredning

Enligt Cancercentrums standardiserade vårdförlopp för huvud och halscancer skall nytillkommen förstorad lymfkörtel eller knöl på halsen som inte varierar i storlek remitteras till ÖNH med mottagande samma dag för vidare utredning med finnålspunktion mm.
Anamnes med fokus på ev viktminskning, oförklarlig feber, hosta, rikliga nattsvettningar, trötthet, förändring av avföring/miktionsvanor – symtom som kan peka på malignitet (t.ex. Hodgkins lymfom).
Palpation suboccipitalt, letero-cervikalt, submandibulärt, supraklavikulärt, axillärt, inguinalt – där konsistens, rörlighet samt ömhet eller icke-ömhet noteras.
*Akuta lymfkörtlar är oftast ömma, elastiska och rörliga, malignitet oftast hård, oelastisk, oöm, ej ruckbar.
ÖNH-status där noggrann inspektion av larynx och epifarynx samt näsans väggar undersöks.
Sedvanliga infektionsparametrar: CRP eller SR och blodstatus, fritt-T4, TSH, LDH, virusserologi. Vid misstanke om atypiska mycobakterier till Infektion/ÖNH/barnklinik beroende på lokal regim. Ultraljud av lymfkörtel, biopsi (alla lymfkörtlar i fossa supraclavicularis och lymfkörtlar > 2 cm), ev Rtg lungor (lymfom? TBC?), ultraljud eller CT- hals.
Körtel framför m sternocleidomastoideus övre del hos ung individ är sannolikt lateral halscysta. Hos individ > 50 år misstänks tonsillcancer.

## Behandling

Vid misstänkt godartad lymfkörtelförstoring, – exspektans. Kausal, empirisk behandling med antibiotika vid misstanke om bakteriell infektion (cefotaxim), remiss till ÖNH-specialist för finnålsbiopsi.

## Fördjupning

Läkemedelsboken. Knuta på halsen
Cancercentrum. Standardiserat vårdförlopp för huvud och halscancer. länk
Patientinformation. www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

