# Ögonsjukdomar med synpåverkan: Glaukom, grön starr, kroniskt öppenvinkelglaukom

URL: https://www.praktiskmedicin.se/sjukdomar/ogonsjukdomar-med-synpaverkan-glaukom-gron/



Kategori: Mobilt BankID på annan enhet

#### Inget hittades

## Definition

Glaukom är en progressiv synnervsskada med karaktäristiska synfältsdefekter med eller utan förhöjt ögontryck.

## Orsak

Oftast till följd av förhöjt intraokulärt tryck som följd av försvårat avflöde av kammarvatten via ögats trabekelverk. Det finns (av okänd orsak) även glaukom med påverkan av synnerven vid normalt ögontryck. Drabbar oftast äldre. Viss hereditet.

## Symtom

I sent skede synnedsättning, ibland en diffus skugga. Patienten har inga symtom innan synfältsdefekterna blir märkbara, vilket ofta dröjer länge. Defekten börjar ej centralt och oftast i ena ögat, vilket gör att diagnosen ofta fördröjs eftersom andra ögat kompenserar länge. Uttalad synnervsskada hinner ofta etableras i det först drabbade ögat. Akut glaukomattack (trångvinkelglaukom) ger däremot ett starkt smärtande öga med akut insättande synnedsättning. Ingen värk vid långsamt stigande tryck som vid kroniskt öppenvinkelglaukom.

## Status

En van undersökare kan se en patologisk excavation av synnervspapillen. Vid avancerat glaukom kan en synfältsdefekt avslöjas med konfrontationsmetod enligt Donders test. Vid akut glaukom ensidigt rött smärtande öga.

## Utredning

Mät ögontrycket. I frånvaro av instrument för detta kan en grov uppfattning erhållas genom att palpera ögongloben när pat. blundar (gäller undersökning vid misstänkt akut trångvinkelglaukom då trycket är kraftigt förhöjt). Optikerna gör i regel tryckmätning vilket är till god hjälp för allmänläkaren som i regel inte har någon utrustning.

## Behandling

Remittera till ögonläkare som ställer diagnosen på grundval av papillutseende, ögontryck samt synfältsundersökning med perimetri. Behandlingen innebär ögondroppar inriktade på att minska produktionen eller öka utflödet av kammarvätska, eventuellt laserbehandling och trycksänkande kirurgi. All behandling och uppföljning av glaukom sker av ögonläkare.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

