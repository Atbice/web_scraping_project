# Hypotoni, ortostatism

URL: https://www.praktiskmedicin.se/sjukdomar/hypotoni-ortostatism/



Kategori: Mobilt BankID på annan enhet

#### Inget hittades

## Definition

Man skiljer mellan ortostatisk hypotoni (OH) och postural hypotoni (PH). Med ortostatism avses sjunkande blodtryck under samtidig hjärtfrekvensökning. Vid postural hypotension uteblir den hemodynamiskt kompenserande frekvensökningen.

## Orsaker

OH: Lång spenslig kroppsbyggnad, hjärtsvikt, läkemedel (hypertonipreparat, alfa-1-receptorblockerare – finns bl.a. i vissa prostatamediciner, diuretika m.fl.), Mb Addison eller annan endokrin sjukdom, infektion eller postinfektiösa tillstånd, avmagring, malignitet, långvarigt sängläge, låg blodvolym, varicer. PH: Nästan alltid äldre patienter, neurologisk sjukdom (t.ex. polyneuropati).

## Symtom

Vid båda dessa tillstånd föreligger trötthet, yrsel, svimningstendens. Vid PH förekommer oftare svimning.

## Utredning

Ortostatiskt blodtryck: Blodtrycksmätning liggande, därefter direkt efter uppresning och därefter stående efter varje minut upp till 5–10 min. Vid OH sjunker systoliska blodtrycket. Det diastoliska trycket stiger något. Vid PH saknas kompensatoriska ökningen av pulsfrekvensen. Pulsen ökar med mer än 25 slag per minut.
Positivt ortostatiskt prov om systoliskt blodtryck sjunker ≥20 mmHg eller diastoliskt sjunker ≥10 mmHg eller systoliskt blodtryck faller under 90 mmHg.
Fortsatt utredning av ev. bakomliggande sjukdomstillstånd. Läkemedelsanamnes! Hb, elektrolyter. EKG.

## Behandling

Kausal. Vasokonstringerande läkemedel eller mineralkortikoid. Uppmuntra fysisk aktivitet.

#### Aktuella Mediciner

Etilefrin: T Effortil.
Fludrokortison_(mineralkortikoid): T. Florinef
Midodrin: T. Midodrin

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

