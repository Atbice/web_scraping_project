# Munvinkelragader, angulär cheilit

URL: https://www.praktiskmedicin.se/sjukdomar/munvinkelragader-angular-cheilit-perlche/



Kategori: Mobilt BankID på annan enhet

#### Inget hittades

## Definition

Munvinkelragader kallas även angulär cheilit eller perlèche och är inflammation i mungiporna. Ofta ses också erytem, fjällning, macerering och sprickbildning på lokalen.

## Orsak

Fukt och sekundär candidainfektion. Ibland bakterieinfektion (stafylokocker). Mer sällan järnbrist, brist på vitamin B, folsyra eller zink.

#### Predisponerande faktorer:

Vanligt hos äldre, till följd av små hudveck i mungiporna. Kan associeras till antibiotikabehandling, p-piller, graviditet, atopi, anemi, diabetes, svåra allmänsjukdomar, perorala steroider, cytostatika. Svampen trivs i fuktig miljö såsom vid tumsugning, frekvent slickande kring munnen. Munvinkelragaderna kan med eller utan samtidig candidainfektion provoceras av dåligt sittande tandprotes med salivläckage.

## Symtom

Sprickbildning i munvinklar med rodnade, smärtande sårsprickor som ibland även är vätskande, svullna och fjällande. Oftast bilaterala besvär.

## Utredning

Diagnosen går ofta att ställa kliniskt men odling kan vara värdefullt. Eventuell tandläkarkonsult. Överväg om bakomliggande systemsjukdom eller näringsbrist föreligger.

## Behandling

Om candidainfektion: kortisonkräm grupp 1 + antimykotika. Om stafylokocker: lokal eller per oral antibiotika vid behov. Vid behov bettkorrigering via tandläkare. Minska överdriven fukt i området med till exempel zinksalva.
Aktuella Mediciner
Grupp 1-steroid + antimykotika: Kräm Daktacort. Kräm Cortimyk.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

