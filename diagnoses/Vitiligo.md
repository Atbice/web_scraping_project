# Vitiligo.

URL: https://www.praktiskmedicin.se/sjukdomar/vitiligo/



Kategori: Mobilt BankID på annan enhet

#### Inget hittades

## Definition

Förvärvad fläckvis förlust av pigmentceller i ytterhuden, som gör de drabbade områdena kritvita. Ibland drabbas även hårfolliklarna. Generaliserad vitiligo – vanligast (1–2 % av alla människor). Debuterar ofta i tonåren.

## Orsak

Generaliserad vitiligo – autoimmun sjukdom med cirka 30 % ärftlighet. Associeras med andra autoimmuna sjukdomar som tyreoiditer, Mb Addison, diabetes mellitus typ-1, celiaki, RA, atrofisk gastrit m.fl.
Segmentell vitiligo – orsakad av substanser producerade vid det nervändslut där pigmentbristen uppstår (ej autoimmun eller ärftlig).
För båda gäller att stress och psykisk belastning associeras med försämring.

## Symtom

Vanligaste lokalisationer: Runt munnen, ögonlock, armhålor, händer, fötter, armbågar, knän samt genitalt. Fläckarnas utbredning ökar ofta sakta under årens lopp men i enstaka fall snabb spridning under månader. Viss repigmentering förekommer.
Segmentell vitiligo: Utvecklar sig inom 3–12 månader och sprider sig vanligtvis inte efter det. Håller sig ofta inom ett dermatom.

## Differentialdiagnos

Pityriasis alba (ljusrosa, lätt vitfjällande myntstora ytor i framför allt ansikte, skuldror och överarmar hos barn och tonåringar. Syns mest på sommaren. Kan svida vid irritation). Pityriasis versicolor. Piebaldism; vita fläckar vid födelsen (t.ex. vit hårtofs), beroende på mutation, nedsatt melanocytmigration från crista neuralis.

## Behandling

Vanligen ingen. Svårbehandlat. Man kan pröva ljusbehandling, topikalt takrolimus, topikala steroider eller kombinationspreparat med steroider och calcipotriol. Viktigt med solskydd för att ej bränna huden. Dihydroxyaceton i olika beredningar t.ex. ”Brun Utan Sol” kan ge en döljande, ytlig brunfärgning men dåligt skydd mot sol. Kontrollera Fritt T4 och TSH (sjukdomen associerad med tyroideasjukdom).
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

