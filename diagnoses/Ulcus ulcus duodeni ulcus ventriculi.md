# Ulcus: ulcus duodeni, ulcus ventriculi

URL: https://www.praktiskmedicin.se/sjukdomar/ulcus-magsar-duodenalulcus-ventrikelulcus/



Kategori: Mobilt BankID på annan enhet

#### Inget hittades

## Definition

”Ulcus” står för sårbildning p.g.a. inre sjuklig orsak. Ulcus duodeni och ulcus ventriculi kallas av allmänheten ofta magsår.

## Orsak

Ulcus duodeni: Helicobacter pylori (HP 95 % av fallen). Ofta förhöjd syrasekretion, låg malignitetsrisk.
Ulcus ventriculi: Normal eller låg syrasekretion, ofta HP-bakterier (cirka 75 %). Medicinering med NSAID/ASA, steroider. Stressutlöst. Rökning. Magsår vanligare vid hög ålder. Ventrikelsåren kan vara av malign natur.

## Symtom

Epigastralgier, illamående, kräkningar, diarréer (ofta periodiska besvär, försämring vid psykisk påfrestning). Allt från matleda (fr.a. ventrikelsår) till lindring vid födointag (fr.a. duodenalsår). NSAID- relaterade sår kan vara asymtomatiska tills blödning som melena eller hematemes plötsligt uppstår. Ofta – men inte alltid palpömhet i epigastriet. Ev. anemi. Vid perforation kraftiga smärtor, chock- och peritonitbild.

## Utredning

Anamnes (inkl. bl.a. stress, ASA-/NSAID-bruk, alkohol, rökning).
Hb. HP- antigentest görs via faeces, men ska ha varit utan PPI i 1–2 veckor före prov. Kan också användas för uppföljning efter avslutad behandling (serologi i blod inte lika tillförlitligt – kräver också jämförande prov). Alla duodenalsår betraktas som HP- positiva och behandlas – kräver alltså ingen HP-test.
Trend mot minskad frekvens av gastroskopi där klinik på duodenalulcus och god effekt av eradikering av många anses tillräckligt (om inte anemi eller pos. F-Hb). Alla ventrikelulcus HP-testas, px vid gastroskopi.
Kontrollgastroskopi efter behandling- malignitetsrisk.
Alla patienter med nydebuterade besvär och över 45 års ålder och de som visar dåligt terapisvar, kräkning, sväljningsproblem, anemi, blödning eller viktnedgång är alarmsymtom som föranleder snabb utredning med gastroskopi.

## Differentialdiagnoser

Cancer ventriculi: Ökar med högre ålder. Kontinuerlig smärta, ev. viktminskning, kort anamnes, ibland tysta sår. Px utförs alltid vid ventrikelulcus liksom kontrollgastroskopi. Gastroesofageal reflux: Se separat avsnitt. Dyspepsi: Se separat avsnitt. Gallvägssjukdom: Se separat avsnitt. Övriga: Hjärtinfarkt, njurstensanfall, IBS, divertikulos/divertikulit, pankreatit, dissikerande aortaaneurysm, peritonit.

## Behandling

Utsättande av NSAID och salicylika. Undvik kaffe, alkohol, tobak. Indikationer för HP-eradikering är påvisad HP-infektion liksom ulcussjukdom, histologiskt påvisad hypertrofisk corpusgastrit och det ovanliga MALT-lymfomet. HP-eradikering kan övervägas vid långvarig NSAID-behandling eftersom båda är riskfaktorer för uppkomst av ulcus. Enligt Nationell riktlinje HP testas och behandlas de som söker med dyspepsi oavsett om gastroskopi eller inte är aktuellt.
Vid pos H pyloritest eradikering enligt Nationell riktlinje. Kombination av amoxicillin, esomeprazol och klaritromycin i kur på en vecka, vid pc-allergi ges PPIx2, klaritromycin 500 mgx2 och metronidazol 400 mgx2 i en vecka. 
Om kontroll efter eradikering ta faecesprov tidigast 1 månad efter behandling. Kontroll via serologi 3–6 månader efter avslutad eradikering.

#### Duodenalulcus:

Om HP-positiv, i princip alla: HP-eradikering. Ofta rekommenderas ytterligare minst en veckas behandling med protonpumpshämmare. Om HP-negativ: Protonpumpshämmare i 2 veckor.

#### Ventrikelulcus

Om HP-positiv HP-eradikering enligt ovan och fortsätta med protonpumpshämare i sammanlagt 4 veckor. Om HP-negativ: 4–8 veckors behandling med protonpumpshämmare, omeprazol 20–40 mg. Alltid kontrollgastroskopi med px.

#### Blödande sår

Alltid akutremiss till kirurgklinik för gastroskopi, parenteral nutrition och iv syrahämning och möjlighet till ev. kirurgiskt ingrepp.
Efter blödande ulcus; följ upp eradikeringen med noninvasiv HP-diagnostik: Faecesantigentestet tas 2–4 veckor efter eradikeringen (utandningstesten svårtillgängliga och serologin behöver såväl ett utgångsvärde som uppföljningsprov efter 6 och 12 månader). 
Vid recidiv efter eradikeringsförsök – ny gastroskopi med odling samt resistensbestämning av HP-bakterien (antibiotikaresistens?).

#### Profylax

Profylaktiskt kan man överväga protonpumpshämmare hos patient som tidigare haft ulcus vid pågående terapi med lågdos ASA eller NSAID. Övervägs även hos patient som behöver ASA eller NSAID-terapi och som inte haft ulcus men har riskfaktorer för detta (t.ex. äldre patient, samtidig kortisonterapi per oralt).
Risken för ulcus ökar med stigande ålder och även vid SSRI-terapi. Protonpumpshämmare tas till frukostmålet för bästa effekt. Vid långtidsbruk kan utsättningsbesvär förekomma – sätts ut successivt. Observans på hypomagnesemi och B12-brist. Även associerat med pneumoni, tarminfektion (Clostridium difficile) resp. frakturer.

## Fördjupning

Nationella riktlinjer. www.svenskgastroenterologi.se
Patientförening: Mag och tarmförbundet, www.magotarm.se, tfn: 08-642 42 00.
Patientinformation: www.1177.se

#### Aktuella Mediciner

Amoxicillin: T Amoxicillin.
Antacida: Tuggtabl Novaluzid*.
Klaritromycin: T Clarithromycin. T Klacid.
Metronidazol: T Flagyl. T Metronidazol.
Protonpumpshämmare: K Esomeprazol. T Nexium. Omeprazol.
Sukralfat: Suspension/T Andapsin*.
* = ej rabattberättigat.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

