# Akut buk, buksmärtor

URL: https://www.praktiskmedicin.se/sjukdomar/akut-buk-buksmartor/



Kategori: Mobilt BankID på annan enhet

#### Inget hittades

#### Lär dig mer

## Inspektion

Ärr ger information om eventuella tidigare bukoperationer. Ökad venteckning/caput medusae kan vara tecken på ökat tryck i portakretsloppet. Striae kan orsakas av graviditet, långvarig kortisonbehandling och vissa hormonella sjukdomar.
Bukens konfiguration bedöms. Uppdiven buk, d.v.s onormal ökning av bukens volym i förhållande till thorax, kan orsakas av ökat bukinnehåll, t.ex. acites, gas eller gas och vätska, ibland stora tumörer. Asymetrisk buk kan orsakas av tumörer, tidigare bukoperation där nerv skurits av, bråckutveckling, grav skolios. Även ljumskregionerna ska inspekteras. Bråck kan där observeras som en utbuktning, uni- eller bilateralt. Delar av inspektionen görs lämpligast med patienten i stående.

## Auskultation

Ska föregå palpation eftersom man vid palpation kan utlösa tarmrörelser som som kan bidra till missbedömning av tarmljudens karaktär. Ljuden som auskulteras kommer från tarmar och artärer. Normala tarmljud är intermittenta, diskreta och synkroniserade med peristaltiken. Onormala tarmljud kan vara kontinuerliga eller stegrade. Ileus kan ge höga och klingande ljud. Gastroenterit ger ofta stegrade och kontinuerliga. Generell peritonit kan ge avsaknad av tarmljud. Friska artärer ger inga ljud vid auskultation av buken. Blåsljud hörs vid stenoser, t.ex. i njurartärövergångarna – auskulteras på vardera sida om medellinjen strax nedom processus xiphoideus. Även aorta eller iliacakärlen kan generera blåsljud.

## Palpation

Används för att avgöra om ett bukorgan är inflammerat (vilket utlöser smärtrespons vid palpation), vilket organ som är inflammerat och till vilken grad. Ökat muskeltonus i bukväggen kan vara peritonit, alltså en inflammatorisk retning av peritoneum parietale. Tonusstegringen är ofrivillig och försvinner inte vid avledd uppmärksamhet. Peritoniten kan vara generell och finns då över hela främre bukväggen eller begränsad till lokal inflammation. Viktigt att detta undersök med varsam hand då det är mycket smärtsamt.
Vid palpation av buken behöver patienten ligga och vara avslappnad. Resistenser och eventuella organförstoringar ska noteras. Palpation av ljumskar och bråckportar görs vanligen i stående, i avslappnat läge och med bukpress.

## Perkussion

Solida organ och vätska ger en dämpad perkussionston. Över gasfyllda tarmar hörs den trumliknande (tympanistisk). Acites ger dämpad ton vid sidorna och tympanistisk centralt.
Källor:
- Montgomery, A. & Aspegren, K. (2012). Undersökning av buken, ändtarmen och yttre könsorganen. I Lindgren, S. & Aspegren, K. (red.) Kliniska färdigheter. Informationsutbyte mellan patient och läkare. Studentlitteratur, ss. 165-184.
Författare:

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

