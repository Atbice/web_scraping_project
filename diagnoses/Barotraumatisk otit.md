# Barotraumatisk otit

URL: https://www.praktiskmedicin.se/sjukdomar/barotraumisk-otit/



Kategori: Mobilt BankID på annan enhet

#### Inget hittades

## Bakgrund

Mellanörat är ett hålrum bakom trumhinnan där hörselbenen sitter och via örontrumpeten byts luften ut där för att jämna ut trycket mellan omgivningen utanför örat och mellanörat. Antingen sker detta passivt som när vi gapar, gäspar eller sväljer, eller aktivt när vi lägger på tryck inifrån mot kinderna med näsan och munnen stängd (ex s.k. Valsalvamanöver). Problem uppstår främst om det omgivande trycket utanför örat stiger snabbt så att örontrumpeten inte hinner med och ett undertryck bildas i mellanörat.

## Orsak

Hastiga tryckförändringar som vid dykning eller flygning, främst då omgivande tryck ökar snabbt som vid snabb neddykning i vatten eller snabb nedgång i flyghöjd inför ex landning. Om man är svullen och tät i näsan som vid en förkylning är risken större att örontrumpeten redan är negativt påverkad och har svårare att klara av tryckförändringen.

## Symtom

Tryckkänsla, lock, smärta, ev. yrsel och hörselnedsättning.

## Status

Kärlinjicerad trumhinna, ev. vätska bakom, ev. blödning, ev, perforation av trumhinnan.

## Behandling

Tryckutjämna, inklusive öva tryckutjämning innan dykning eller flygning med hjälp av Valsalva eller Otovent-ballong, ev. avsvällande nässpray. Förbehandling med några dagars cortisonnässpray dagligen kan fungera. I sällsynta fall paracentes.

#### Aktuella Mediciner

Avsvällande medel
Oxymetazolin: Nässpray Nezeril.
Xylometazolin: Nässpray Otrivin.
Antiinflammatorisk nässpray med cortison
Ex Mometasonfuroat: Nässpray Mommox, Nasonex med flera

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

