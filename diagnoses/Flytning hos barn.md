# Flytning hos barn.

URL: https://www.praktiskmedicin.se/sjukdomar/flytning-hos-barn-3/



Kategori: Mobilt BankID på annan enhet

#### Inget hittades

## Orsak

Vanligaste orsaken är infektion med hud- eller luftvägspatogener. Färglösa, icke-illaluktande flytningar kan förekomma tex efter förkylning. Springmask, candida och främmande kropp är andra orsaker. Vid misstanke om sexuellt övergrepp kontaktas sociala myndigheter omgående för vidare handläggning.

## Symtom

Efterfråga färg, lukt, rodnad, klåda, sveda vid miktion. Informera om undersökningen och inspektera yttre genitalia, perineum och anus. Bra position kan vara halvsittande mot förälder eller i förälders famn med fötter ihop och knän särade. ”Stjärtfluss”/perianal streptokockinfektion (rodnad) samt springmask (klåda) kan förekomma både vid anus och i vulva/vagina. Främmande kropp orsakar ofta illaluktande flytningar.

## Diagnostik

Urinodling. Strep A från vaginalmynning och ändtarmsöppning vid rodnad. Bakterieodling från vaginalsekret vb.

## Behandling

Allmänna råd om måttlig hygien, tvätta med vatten, barnolja eller tvål anpassad för underlivet, löst sittande underkläder. Behandla konstaterad streptokockinfektion, springmask. Avvakta ev odlingssvar och ge riktad antibiotikabehandling vb (ofta Hemofilus). Vid misstanke om främmande kropp krävs vanligen narkos för diagnostik och avlägsnande; akut remiss barnklinik.

## Fördjupning

Rikshandboken Barnhälsovård.
Vaginala flytningar. Allmän gynekologi – Läkemedelsboken. 2018

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

