# Gynekomasti.

URL: https://www.praktiskmedicin.se/sjukdomar/gynekomasti-2/



Kategori: Mobilt BankID på annan enhet

#### Inget hittades

## Definition

Bröstutveckling hos män.

## Orsak

Obalans mellan östrogen och androgen/testosteron. Oftast ett normaltillstånd i pubertet; östrogen dominerar innan testosteronnivåerna når vuxennivåer. Fettdeposition utan körtelproliferation (pseudogynekomasti, lipomasti) är vanligt förekommande vid fetma. Mediciner: östrogenpreparat, anabola steroider, spironolakton, neuroleptika, antiandrogener m fl. Även naturpreparat med östrogeneffekt. Sjukdomar: Hypogonadism, testikeltumör, hypertyreos, levercirrhos, binjurebarkstumör.

## Symtom

Bilateral eller ensidig bröstkörtelutveckling hos män. Ensidig, hård, oöm förändring skall ge misstanke om bröstcancer.

## Utredning

Anamnes: Symtomduration? Ömhet? Noggrann genomgång av läkemedelsintag, hälsokostpreparat eller andra tillskott (kroppsbyggare-anabola steroider?). Palpation av bröstkörtel, palpation av testes. Tecken på hypogonadism?
För pojke i puberteten utan oroande fynd behövs som regel ingen mer åtgärd än lugnande besked och uppföljning. Vidare utredning bör dock göras vid snabb progress, diameter >4 cm samt kvarstående gynekomasti mer än 12 månader eller efter 17 års ålder.
Hos vuxna rekommenderas prover: S-Testosteron, S-Östradiol, S-HCG, TSH, ALAT, ALP, Kreatinin. Ultraljud testes vid misstanke om testistumör. Remiss till bröstmottagning vid misstanke om bröstcancer.

## Behandling

Behandla bakomliggande orsak om sådan påvisats. Sätt ut läkemedel om detta misstänks vara orsaken. Kirurgi vid besvärande gynekomasti.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

