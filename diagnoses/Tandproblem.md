# Tandproblem.

URL: https://www.praktiskmedicin.se/sjukdomar/tandproblem-2/



Kategori: Mobilt BankID på annan enhet

#### Inget hittades

## Definition

Benämningar (tänk med-urs tittandes på patienten):
Permanenta tänder:
x                                Höger                                                                                    Vänster
Överkäke:               18 17 16 15 14 13 12 11                          21 22 23 24 25 26 27 28
Underkäke:             48 47 46 45 44 43 42 41                          31 32 33 34 35 36 37 38
 
Mjölktänder:                           55 54 53 52 51                          61 62 63 64 65
x                                                85 84 83 82 81                          71 72 72 74 75
Uppbyggnaden av tanden: ytterst emalj under denna dentinet (”tandbenet”) och innerst pulpan. Den synliga delen av tanden benämns kronan. Nedanför denna rot, med rotkanalen omgiven av dentin.
Blödning efter tandextraktion. ICD-10: T81.0
Injektion Xylocain med adrenalin. Rullad kompress indränkt i Cyklokapronlösning och låt patienten sittande bita (eller tryck med fingrarna) på kompressen i 15–30 minuter. Alternativt suturera med Surgicel (om tillgängligt) i sårhålan.
Fraktur på tandkrona. Tandfraktur. ICD-10: S02
Kan innebära allt från en spricka till avslagen tand. Symtom allt ifrån isningar till svår smärta om skadan når pulpan. Till tandläkare snarast. Om avslagen tand eller större flisa, kan de ibland limmas fast eller provisorisk täckning inför porslinsfasad eller krona. Värktabletter.
Isningar i tand. ICD-10: K08.P
Vid varm och/eller kall mat, ibland även av munandning. Ofta beroende av blottad tandhals (lokal behandling, oftast med fluorpreparat), sprickor i tanden (kan borras upp och limmas), tandslitage, trasiga fyllningar eller den vanligaste orsaken som är karies.
Tandköttsinflammation. Parodontit. ICD-10: K05
Ofta ursprung i tandköttsficka, rökare är predisponerade. Vid lättare infektion behandlas med antiseptisk sköljning (Corsodyl eller Listerine). Viktigast är mekanisk rengöring – mjuk tandborste och tandtråd. Sällan antibiotika och i så fall PcV 1,6 g x 3 alt Amoxicillin 500 mg 1×3 under 1 vecka. Vid terapisvikt tillägg av metronidazol. Vid pc-allergi ge klindamycin.
Tandvärk. Karies. ICD-10: K02.

## Orsak

I regel en tryckökning p.g.a. inflammation eller infektion i pulpan (pulpit). Orsaker till detta kan vara hål i tänderna (karies), tandsprickor, trasiga djupa fyllningar eller blottade tandhalsar. Orsaker som ger tandvärk som inte har sitt ursprung från pulpan är tandpressning, infekterat tandkött, slitna tänder, infektion i tidigare rotfylld tand.

## Differentialdiagnoser

Sinuit, trigeminusneuralgi, herpes zoster, parotit (ffa bakteriell), käkledsproblematik, afte, kärlkramp, hjärtinfarkt.

## Behandling

Vid misstanke om infektion ges antibiotika i form av PcV 1,6gx3 i 5-7 dagar (25mg/kgx3 till barn) (alt. amoxicillin) vid PcV allergi: klindamycin 150mgx3 (5mg/kgx3 till barn) i 5-7 dagar + analgetika tills tandläkarbehandling,
Trauma mot tand. ICD-10: T03.P
Ingen ökad rörlighet av tanden och ingen synlig skada, men öm tand. Behandlas med lättuggad mat tills obehaget släpper, normalt sett cirka 1 vecka, och senare tandläkaruppföljning (veckor).
Lös tand som ömmar men ingen synlig spricka i kronan. Behandling som ovan.
Intryckt tand kontrolleras normalt sett av tandläkare samma dag, är det mindre intryckning kan det vänta till dagen efter. Samma strategi om tanden förskjuts i sidled.
Utslagen tand, se rubriken nedan.
Det är viktigt att hålla engagerade tänder rena även om det gör ont. Mjuk tandborste! Tandtråd! Ev. sköljning med Corsodyl eller Listerine.
Färgskiftningar i tidigare skadad tand tyder på skada av nerv-/kärlsträngen.
Utslagen tand. ICD-10: T03.P
Snarast till tandläkare. En utslagen permanent tand görs ren, helst i steril koksaltlösning. Hemma används mjölk eller saliv och tanden har man i munnen eller mjölk (inte vatten) under transporten – får inte torka. Tanden sätts på plats och fixeras mot närliggande tänder i någon vecka. Kan inte tandläkare nås på timmar/dygn sätts tanden snarast tillbaka på sin plats efter renspolningen.
En utslagen mjölktand sätts aldrig tillbaka, kan skada anlaget till den permanenta tanden. Undersökning för att se om kringliggande tänder tagit skada. Vid tveksamhet om det är en mjölktand eller inte; agera som om tanden är permanent.
Värk efter tandextraktion. ICD-10: K08.P
Paracetamol initialt gärna i kombination med NSAID. Munsköljning enligt nedan med antiseptisk lösning. Om Corsodyllösningen svider för mycket (barn!) späd med lika delar vatten före sköljningen. Om inte värken släppt inom 4–5 dagar misstänks infektion och antibiotika kan vara indicerat.

## Fördjupning

Folktandvårdens webbplats www.folktandvarden.se

#### Aktuella Mediciner

Amoxicillin: T Amimox. T Amoxicillin.
Antiseptika: Gel/Munhålelösn. Corsodyl*. Munskölj Listerine*.
Diklofenak: T Diklofenak.
Penicillin-V: T Kåvepenin.
Paracetamol: T Alvedon. T Panodil.
Paracetamol/kodein: T Citodon. T Panocod.
* = Receptfri.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

