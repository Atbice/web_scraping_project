# Definition/Inledning.

URL: https://www.praktiskmedicin.se/sjukdomar/aa-definitioninledning/



Kategori: Mobilt BankID på annan enhet

#### Inget hittades

## Definition

Smärta är: En obehaglig sensorisk och känslomässig upplevelse förenad med vävnadsskada eller beskriven i termen av sådan skada. En såväl fysisk som psykisk/känslomässig upplevelse.
All smärta färgas av upplevelsen av smärtan. Per definition innebär den emotionella komponenten att en individ har ont om denne känner sig ha detta.
Akut smärta: kan indelas i nociceptiv, neurogen eller blandformer.
* Nociceptiv smärta: när kroppens smärtreceptorer aktiverats, oftast vid vävnadsskada, t.ex. slag på tummen, post-operativt, brännskada.
* Neurogen smärta: Skada på nervtrådar och/eller delar av centrala nervsystemet med sensorisk störning inom minst ett av följande: beröring, kyla, värme, smärta. Ex. herpessmärta, ischias, stroke, m.m.
* Blandformer: där skador tillkommer både i vävnader, CNS och i perifera nervtrådar, dvs samtliga delar av det somatosensoriska systemet.
Långvarig smärta: smärta >3 mån. Ex. fibromyalgi, RA, artros, cancer, MS.
Långvarig smärta kan tillkomma av kända nociceptiva, neurogena eller blandformer men den kan också utvecklas av oklara orsaker (idiopatisk).
* Man har även identifierat en form av långvarig smärta där hjärnans plasticitet denna gång är inblandad på ett negativ sätt (jfr med den positiva i samband med rehabiliteringen efter en stroke där en del funktioner återkommer, om än delvis, tack vare andra celler som tar över) vid. t.ex. fibromyalgi och IBS.
Varningssignaler för allvarlig sjukdom:
– Känd malignitet.
– Ökande neurologiska bortfall.
– Debut> 50 års ålder.
– Infektionstecken.
– Viktförlust.
– Våldsamt trauma.
– Benskör patient.

## Sammanfattning behandling

Akut nociceptiv smärta:
* Paracetamol som grundbehandling.
* NSAID som alternativ eller komplement.
* Morfinpreparat primärt vid mycket stark smärta. Paracetamol som basbehandling.
Långvarig nociceptiv smärta: (ej cancersmärta).
* Smärtanalys nociceptiv/neuralgisk/inflammatorisk genes. Psykosocial pålagring?
* Ge förklaring till smärtan. Gör patienten delaktig/ta tillvara patientens resurser att hantera situationen.
* Läkemedel har som enskild behandling ofta ingen avgörande effekt på prognos/funktion.
* Paracetamol som farmakologisk grundbehandling.
* NSAID vb. som komplement vid inflammatorisk komponent.
* Morfinpreparat i lågdos vid t.ex. stark artrossmärta, kotkompression m.fl.
* Psykologkontakt för smärthantering.
Neuropatisk komponent i långvarig smärta:
* Antidepressiva tricykliska – amitriptylin.
* Antiepileptika t. ex. gabapentin, pregabalin.
* Antidepressiva SNRI som duloxetin.
* Lokal behandling vb. vid avgränsad smärtande hudyta.
* Multidisciplinär handläggning vid ffa kroniskt/långvarigt smärttillstånd.
Generell behandlingsprincip: Fokusera på smärttypen i stället för diagnosen. Varje smärttyp behandlas specifikt enligt nedan. Behandla aktuell smärttyp fullt ut och utvärdera före terapiväxling. Utför regelbundet Smärtanalys och skattning bl.a. med hjälp av VAS-skala.
Fördjupning: ”Smärtlindring i livets slutskede” 2010.
Läkemedelsbehandling av långvarig smärta hos barn och vuxna. 2017
Läkemedelsboken. Smärta och smärtbehandling.
Patientinformation:
www.smartguiden.nu
www.doktorn.com
Cancerfonden. Smärtbehandling.
 
Aktuella Mediciner
Analgetika 
Paracetamol: T/Brustabl. /Supp Alvedon T/Brustabl. /Supp Panodil m.fl.
Kodein + paracetamol: T/Brustabl. Citodon. T/Brustabl. Panocod m.fl.
NSAID
Lång duration: T Alganex. T Relifex. Medellång duration: T Ibumetin. T Naproxen m.fl.
NSAID (Cox2-hämmare): T Arcoxia. K Celebra m.fl.
NSAID + protonpumpshämmare T Vimovo m.fl.
Antiemetika 
Antihistamin: T Postafen. Lösn. /T Lergigan. Neuroleptika: T Haldol. Inj. Haldol Depot m.fl.
Skopolamin: Depotplåster Scopoderm.
Antiepileptika 
Gabapentin: K/T Gabapentin m.fl.
Karbamazepin: T Hermolepsin Retard. Oral susp. /T Tegretol. T Tegretol Retard. T Trimonil Retard m.fl.
Pregabalin: K Lyrica. K Pregabalin m.fl.
Antidepressiva
SNRI: Duloxetin: K Cymbalta. Venlafaxin: K Efexor Depot. K/T Venlafaxin m.fl.
Tricykliska: Amitryptilin: T Saroten. Klomipramin: T Klomipramin. Nortriptylin: T Sensaval med flera
Krämer/plåster 
Capsaicin: Kräm Capsina. Kutant plåster Qutenza. Lidokain: Kräm/Plåster EMLA. Plåster Versatis med flera
Obstipationsprofylax
Makrogol: Oral lösn. Forlax. Oral lösn. Movicol. Oral lösn. Omnilax med flera
Natriumpikosulfat: Drp. Cilaxoral. Drp. Laxoberal med flera
Starka opioider, kortverkande 
Buprenorfin: Inj. /T Temgesic m.fl.
Fentanyl: Resorbtablett Abstral. Sugtablett Actiq. Nässpray Instanyl m.fl.
Hydromorfon: K/Inj. Palladon. Morfin: T Morfin. Oxikodon: K/Oral lösn. OxyNorm. T Oxycodone m.fl.
Starka opioider, långverkande
Buprenorfin: Depotplåster Norspan m.fl.
Fentanyl: Depotplåster Durogesic m.fl.
Morfin: Depottabl. /Granulat till susp. Dolcontin. Depottabl Depolan, m.fl.
Oxikodon: Depottablett OxyContin. Depottablett Oxycodone m.fl.
Tapentadol: T Palexia. Depottabl. Palexia Depot m.fl.
Så kallade svaga opioider
Kodein: T Kodein.
Tramadol: K Tramadol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

