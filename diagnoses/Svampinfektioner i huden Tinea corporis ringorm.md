# Svampinfektioner i huden: Tinea corporis, ringorm

URL: https://www.praktiskmedicin.se/sjukdomar/ringorm-revorm/



Kategori: Mobilt BankID på annan enhet

#### Inget hittades

## Definition

Ringformig dermatofytinfektion i huden.

## Orsak

Keratofila dermatofyter. Smittan vanligt från ett djur (zoofila). Djuren är ofta asymtomatiska. På landet vanligen smitta från nötkreatur. Ger djupa varbildningar i skäggbotten och på underarmar hos lantbrukare. I stadsmiljö drabbas vanligen barnen av smitta från marsvin (ringar på hals/bröst) och katt (fjällning och håravfall i hårbotten, multipla ringar på kroppen). Ovanligt med smitta från människa till människa. Undantag hos brottare! Kan även vara sekundär smitta från annan kroppslokal som hårbotten.

## Symtom

Småknottriga, fjällande ringar, ofta koncentriska. Mest aktivitet i kanterna. Dålig spontanläkning.

## Differentialdiagnos

Atopiskt eksem, erythrasma, pityriasis rosea, nummulärt eksem, psoriasis. Ringformade, rodnade fläckar på bålen utan engagemang av överhuden är inte svamp utan någon annan hudsjukdom. Pityriasis rosea ger en ringformad fjällkrage och har ett skovvis, snabbare förlopp med större spridning. Seborroiskt eksem kan ibland bilda svagt rodnade, ringformade fläckar över bröst och rygg.

## Utredning

Klinisk diagnos. Ev odlingsprov i form från hudflagor genom skrapning med skarp skalpell, bladet hålls med 90 grader mot huden. Bäst utbyte ger randzoner. För direktmikroskopi lägges 20 % kaliumhydroxid på ett objektglas. Efter 20–30 min är keratinet upplöst och provet kan undersökas i mikroskop där man ser trådsvamparna. Remiss till hudklinik vid utbredda förändringar. Djur som är misstänkt smittkälla bör veterinärundersökas.

## Behandling

I beskedliga fall lokalbehandling med terbinafin eller imidazolpreparat, där det första visats vara effektivare vid tinea corporis. Vid utbredda och/eller infiltrerande förändringar systemisk behandling med terbinafin 250 mg/dygn 2-4 veckor eller itrakonazol 100 mg/dag i 2 veckor.

#### Aktuella Mediciner

Terbinafin: Kräm/Lösn/Tabl./Gel Lamisil. Kräm/T Terbinafin.
Itrakonazol: K. Itrakonazol
Imidazol: Kräm Daktar. Kräm Pevaryl.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

