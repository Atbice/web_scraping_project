# Analklåda, pruritus ani

URL: https://www.praktiskmedicin.se/sjukdomar/analklada/



Kategori: Mobilt BankID på annan enhet

#### Inget hittades

## Orsak

Ofta orsakad av flytning från analöppningen p.g.a. hemorrojder, analfistel, analfissur, analprolaps men också analinkontinens som ”soiling”. Huden macererar vilket leder till klåda. Patienten kliar sig vilket ger sprickbildningar som leder till eksem. Andra orsaker är kondylom, fluor vaginalis, svampinfektioner, psoriasis, allergier, eksem, neurodermit, lågt sittande rektalcancer. Överdriven renlighet eller brist på renlighet. Ökad svettning och fuktighet p.g.a. sittande arbete, fetma eller täta åtsittande kläder. Missbruk av kemiska laxermedel. Hos barn vanligt med springmask som ger klåda ff.a. nattetid.

## Status

Perianal dermatit, ofta rivmärken.

## Utredning

Inspektion, palpation, prokto-rektoskopi.

## Behandling

Om möjligt mot bakomliggande orsak. Temporär minskning av klådan via bedövande salva (lidokain) eller kortisoninnehållande salva. Tvättning med ljummet vatten och sur tvål (Lactacyd). Viktigt undvika täta åtsittande kläder. Silonsalva eller zinkpasta som hudskydds- samt vattenavstötande medel. Analt läckage bör åtgärdas (se avsnittet Hemorrojder i detta kapitel). Vid eksem ges hydrokortisonkräm (inte starkare och inte för lång tid för att undvika hudatrofi). Svamp: Behandling med mikonazolsalva, ev. i kombination med steroid.
Natriumoleat har en mjukgörande, adstringerande och klådstillande effekt.

#### Aktuella Mediciner

Lidokain: Salva Xylocain. 
Mikonazol: Kräm Daktar.
Mikonazol + Steroid Gr I: Kräm Cortimyk. Kräm Daktacort.
Natriumoleat: Rektalsalva Alcosanal
Steroid Gr I: Kräm Hydrokortison.
Steroid Gr I + cinkokain: Rektalsalva Scheriproct.
Steroid Gr I + lidokain: Rektalsalva Xyloproct.
Steroid Gr III + lidokain: Rektalkräm/Supp Doloproct.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

