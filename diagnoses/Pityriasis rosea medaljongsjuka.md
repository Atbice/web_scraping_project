# Pityriasis rosea, medaljongsjuka

URL: https://www.praktiskmedicin.se/sjukdomar/pityriasis-rosea-medaljongsjuka/



Kategori: Mobilt BankID på annan enhet

#### Inget hittades

## Definition

Vanlig, godartad hudsjukdom framför allt hos yngre.

## Orsak

Oklar. Infektiöst agens i form av virus har misstänkts. Inga säkra belägg för smittsamhet.

## Symtom

Vanligen inga. Ibland lätt klåda. Vanligast vår och höst.

## Status

Först en rodnad, cm-stor fjällande fläck (primärmedaljong). Ofta debut efter övre luftvägsinfektion. Efter 1–3 veckor uppstår en symmetrisk utsådd av liknande, mindre, rodnade förändringar med inåtvänd fjällkrage. Utslagen sitter oftast i hudens sprickriktning och med utbredning som följer ”gamla tiders baddräkt”. Duration: ofta 6–8 veckor, men ibland flera månader. Spontanläker utan ärr men på mörk hud kan det ta lång tid innan hypopigmentering försvinner. Recidivfall förekommer.

## Differentialdiagnoser

Guttat psoriasis (ingen primärmedaljong). Tinea corporis. Läkemedelsexantem (saknar primärmedaljong). Nummulärt eksem (ffa på extremiteternas sträcksidor, saknar inåtvänd fjällkrage). Sekundär syfilis (förändringar på handflator och fotsulor).

## Behandling

Vanligtvis ingen. Vid klåda zinkliniment, svag lokal steroid, antihistamin till natten, mjukgörande kräm. Vid enstaka fall ses eksematisering vilket kan kräva behandling med grupp II- eller grupp III-steroid i ett par veckors tid.
Aktuella Mediciner
Antihistamin: Lösning/T Aerius. T Cetirizin. T Desloratadin. T Loratadin.
Kortikosteroid Gr I: Kräm Mildison Lipid.
Kortikosteroid Gr II: Kräm Emovat. Kräm Locoid.
Kortikosteroid Gr III: Kräm Elocon. Kräm Betnovat.
Mjukgörande: Kräm Canoderm. Kräm Karbamid i Essex APL 2 %/5 %/10 %. Kräm Karbasal. Lotion Propyless.
Zinkliniment: Receptfritt.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

