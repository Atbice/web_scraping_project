# Dysmenorré, mensvärk

URL: https://www.praktiskmedicin.se/sjukdomar/dysmenorr-mensvark/



Kategori: Mobilt BankID på annan enhet

#### Inget hittades

## Symtom

Betydande och handikappande muskelkrampsliknande smärtor vid menstruationen. Ibland dessutom illamående, svimningskänsla och kallsvettighet. Primär dysmenorré: menssmärta som börjar samtidigt som eller kort efter menarche. Sekundär dysmenorré: nytillkommen menssmärta hos kvinna som ej haft det tidigare.
Primär dysmenorré behöver ej utredas om kvinnan svarar väl på insatt behandling. Sekundär dysmenorré bör utredas hos gynekolog.

## Orsak

Oftast okänd vid primär dysmenorré, ev hormonrubbning i puberteten. Andra orsaker (vanligast vid sekundär dysmenorré): endometrios, spiralkomplikation, myom, adenomyos.

## Behandling

Paracetamol 1g, 3–4 ggr dagligen bör kombineras med prostaglandinsynteshämmare (COX-hämmare), man får ofta prova flera olika COX-hämmare innan man hittar rätt. Vid regelbunden mens kan man rekommendera att kvinnan påbörjar COX-hämmar-behandling kvällen före mens, vilket ger bättre resultat. Överväg eventuellt retardberedning i kombination med vanlig beredning. Hjälper inte COX-hämmare kan monofasiska gestagendominerade p-piller vara ett alternativ. Tabletterna kan användas kontinuerligt utan blödningspaus, så kallad långcykelbehandling. Vid ev genombrottsblödning görs 4 dagars uppehåll med hormontabletterna. Vid många genombrottsblödningar rek byte till mer östrogendominerade p-piller, dock risk för sämre effekt på smärtan.
Gestagena preparat som mellanpiller, p-stav, hormonspiral resp p-spruta har också effekt på mensvärk. Se mer om preventivmedel.
Vid bestående symtom: remiss till gynekolog med frågeställning: Endometrios? Adenomyos? Myom?
Egenvård: Receptfria preparat som paracetamol och Ibuprofen kan hjälpa och skall tas så snart som smärtan börjar men helst före. Värme, fysisk träning, TENS och riklig dryck kan också lindra smärtorna. Akupunktur kan ha viss effekt.

## Fördjupning

https://lakemedelsboken.se/kapitel/gynekologi/allman_gynekologi.html#i3_63
Patientinformation: www.doktorn.com
Aktuella Mediciner
Analgetika
Paracetamol: T Alvedon. T Panodil.
NSAID/COX-hämmare
Dexibuprofen: T Tradil.
Ibuprofen: T Ibumetin.
Ketoprofen: K Orudis Retard.
Naproxen: T Naproxen.
Kombinations-p-piller ”gestagendominerade”:
Etinylestradiol + levonogestrel: Abelonelle 28. T Anastrella 28. T Erlibelle. T Neovletta. T Neovletta 28. T Prionelle. T Prionelle 28.
Kombinations-p-piller ”östrogendominerade”:
Etinylestradiol + norgestimat: T Amorest 28 Cilest 28.
Etinylestradiol + drospirenon: T Daylette, T Estrelen, T Yaz, T Yasmin.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

