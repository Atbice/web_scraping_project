# Vitamin D-brist

URL: https://www.praktiskmedicin.se/sjukdomar/vitamin-d-brist-vitamin-d-d-vitaminbrist/



Kategori: Mobilt BankID på annan enhet

#### Inget hittades

## Definition

S-25-OH-vitamin D: <25 nmol/liter = brist, 25–50 = insufficiens, 50–75 = tillräcklig nivå.
Det finns inte konsensus om nivåer men ofta anges <50 nmol/l som otillräckligt med sannolik skelettpåverkan. 75–125 nmol/l anges som optimal nivå. Många i Sverige når inte > 75 nmol/l under vinterhalvåret. > 125 nmol/l innebär hög och möjligen farlig nivå, > 250 nmol/l potentiellt toxisk nivå.
Vitamin D reglerar upptag av kalcium och fosfat från tarmen och är därför viktigt för mineraliseringen av skelettet. Fettlösligt vitamin som lagras i lever och fettvävnad. Huvudfunktionen är att upprätthålla nivåerna för benmineralisering, cellulära processer och neuromuskulär funktion. Epidemiologiska data talar för att D-vitaminbrist är associerad med ökad risk för cancer, infektioner, autoimmuna och kardiovaskulära sjukdomar. Något kausalsamband har dock inte kunnat fastställas. Observationsstudier tyder på ett samband mellan D-vitaminbrist och muskelsvaghet hos barn och äldre personer.

## Orsak

Minskad syntes i huden
- otillräcklig exponering för solljus
- täckande klädsel, solskyddsmedel
- mörkpigmenterad hud
- hög ålder medför minskad syntes i huden
Låg biotillgänglighet
- malabsorption: ex celiaki, Mb Crohn, genomgången gastric bypass-kirurgi, pancreasinsufficiens
- otillräckligt intag i kosten
- fetma – ökad inlagring av D-vitamin i fettväv
Defekt hydroxylering (njursvikt, levercirros)
Ökad katabolism av D-vitamin pga läkemedel (ex antiepileptisk medicinering, glukokortikoider)

## Symtom

De flesta med D-vitaminbrist är asymtomatiska. D-vitaminbrist ökar risken för benskörhet och frakturer. Långvarig uttalad D-vitamin-brist kan leda till osteomalaci hos vuxna och rakit hos barn. Associerade symtom är då smärta och ömhet i skelettet, muskelsvaghet, frakturer och gångsvårigheter.

## Utredning

Kontroll av S-25-OH-vitamin-D kan övervägas vid
- osteoporos
- känd/misstänkt malabsorption
- begränsad exponering för solljus (heltäckande klädsel, institutionsboende)
- obesitas
- mörk hudfärg med kraftig pigmentering
- symtom på osteomalaci
- utredning av hypokalcemi
- diagnostiserad primär hyperparathyrodism

## Diagnos

Lågt S-25-OH-vitamin D.

## Behandling

#### Förebyggande åtgärder:

- Daglig vistelse i solsken i upp till 30 min under april-aug. Som minimum har angetts solexponering av ansikte och underarmar 5–15 min/dag 2–3 ggr/vecka mitt på dagen under vår, sommar och höst.
- Rekommenderat dagligt intag av D-vitamin enligt Livsmedelsverket: 10 µgram/dag (400E) för barn och vuxna upp till 75 år. 20 µgram/dag (800E) vid ålder över 75 år eller liten/ingen solexponering.
- 10 µgram/dag (400E) för barn och vuxna upp till 75 år.
- 20 µgram/dag (800E) vid ålder över 75 år eller liten/ingen solexponering.
- Rekommenderat dagligt tillskott barn under 2 år (10 µgram) vuxna över 75 år (20 µgram) barn och vuxna som inte äter fisk (10 µgram) barn och vuxna som inte D-vitaminberikade livsmedel (10 µgram) barn och vuxna som inte äter fisk eller D-vitaminberikade livsmedel (10 µgram) barn och vuxna som bär heltäckande klädsel eller inte är ute i solen på sommaren (10 µgram) barn och vuxna som inte äter fisk eller D-vitaminberikade livsmedel och dessutom bär heltäckande klädsel eller inte är ute i solen på sommaren (20 µgram)
- barn under 2 år (10 µgram)
- vuxna över 75 år (20 µgram)
- barn och vuxna som inte äter fisk (10 µgram)
- barn och vuxna som inte D-vitaminberikade livsmedel (10 µgram)
- barn och vuxna som inte äter fisk eller D-vitaminberikade livsmedel (10 µgram)
- barn och vuxna som bär heltäckande klädsel eller inte är ute i solen på sommaren (10 µgram)
- barn och vuxna som inte äter fisk eller D-vitaminberikade livsmedel och dessutom bär heltäckande klädsel eller inte är ute i solen på sommaren (20 µgram)
- Intag av livsmedel med D-vitamin: framför allt feta fiskar som lax, sill, makrill, D-vitaminberikade mejeriprodukter samt även ägg.

#### Behandling av D-vitaminbrist:

Vid svår brist har använts 2000–4000 IE dagligen i ett par månader, dosen anpassas sedan efter provsvaren. Vid malabsorption individuell dosering – följ via nivåer av S-25-OH-vitamin D. Kan behövas upp till 10 000 IE/dygn vid malabsorption. Kombineras vanligen med kalciumtillskott 500–1000 mg/dag. Detta bör dock undvikas om kalciumnivån är förhöjd eller i övre delen av referensintervallet. Misstänkt då samtidig primär hyperparathyroidism.
Vid lätt sänkt nivå av D-vitamin (25-OH-vitamin-D 25–50 nmol/L) rekommenderas tillskott om nivåer av Ca, ALP eller PTH är påverkade. Dos: 800-2000E/dag.
Formel för att beräkna dagliga tillskottet: Önskad målkoncentration minus patientens aktuella koncentration = mikrogram tillskott/dag. Behandlingen följs med S-25-OH-vitamin D koncentration efter ca 4–5 månader.
1 mikrogram D-vitamin = 40 IE
Personer som efterfrågar kontroll av D-vitamin-nivå eller förebyggande behandling, men inte har några riskfaktorer eller symtom kan rekommenderas att ta tillskott 800–1000 E/dygn under vinterhalvåret.

## Fördjupning

D-vitaminbrist hos barn. Svenska barnläkarföreningen
Livsmedelsverket om D-vitamin

#### Aktuella Mediciner

D-vitamin. Kolekalciferol (D3)
- Benferol
- Colecalciferol EQL Pharma
- Colecalciferol Meda
- Detremin
- Divifarm
- Divisun
- Fultium
- Kolekalciferol Evolan
- D-vitamin Olja
- D-vitamin vatten
Kalcium
- Kalcipos.
- Calcitugg
- Calcium-Sandoz
Kalcium + D-vitamin
- Bencium
- Kalcipos D
- Calcichew D3
- Kalcium/Kolekalciferol
- Recikalc-D forte

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

