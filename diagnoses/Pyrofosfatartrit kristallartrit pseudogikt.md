# Pyrofosfatartrit, kristallartrit, pseudogikt

URL: https://www.praktiskmedicin.se/sjukdomar/pyrofosfatartrit-kristallartrit-pseudogikt/



Kategori: Mobilt BankID på annan enhet

#### Inget hittades

## Orsak

Inlagring av calciumpyrofosfatkristaller i led. Orsaken till detta är i det specifika fallet oftast okänd (primär form av pyrofosfatartrit – viss heriditet).
Sekundär form av pyrofosfatartrit associeras med andra sjukdomar som hypotyreos, hyperparatyroidism, hemokromatos, artros i drabbade leden. Akuta attacken kan utlösas av påfrestning som genomgången operation, infektion mm.

## Symtom

Akut uppseglande monartrit (knä-, fot-, hand-, armbågs-, axelled med flera). Stark värk, rodnad, svullnad, rörelseinskränkning i led. Eventuellt feber. Oftast äldre individ. Det finns även en ovanlig kronisk variant av sjukdomen med multipelt ledengagemang.

## Differentialdiagnos

Främst septisk artrit, gikt. Även RA, andra monartriter (psoriasis, reaktiv artrit, borrelia, TB m.fl.). Artros.

## Utredning

CRP. Vid misstanke på septisk artrit akutremiss för omedelbar ledpunktion och odling. Diagnostisk ledpunktion för undersökning av ledvätska i polarisationsmikroskop; (pyrofosfatkristaller? urinsyrekristaller?) kan ske hos reumatolog. Ev. utredning av associerade tillstånd och kontrollera S-TSH, S-Ferritin, S-Ca, S-Urat.

## Behandling

NSAID/Coxib. Ev. intraartikulär steroidinjektion (efter att septisk artrit uteslutits). T Prednisolon 5 mg 3×1 med snabb avtrappning under några veckor kan vara ett alternativ om NSAID/Coxib inte tolereras. Symtomen brukar spontant avklinga inom någon månad.

#### Aktuella Mediciner

Kortikosteroid: T Prednisolon.
NSAID: T Ibuprofen. T Naproxen. K Orudis retard.
Coxib: T Celecoxib, T Etoricoxib.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

