# Stressfraktur, utmattningsfraktur

URL: https://www.praktiskmedicin.se/sjukdomar/stressfraktur-marschfraktur-utmattningsfrak-2/



Kategori: Mobilt BankID på annan enhet

#### Inget hittades

## Definition

Utmattningsfraktur i skelett.

## Orsak

Återkommande överbelastning hos framför allt idrottsmän (långdistanslöpare), marscherande militärer, balettdansörer. Även måttlig belastning hos äldre med osteoporos kan förorsaka stressfraktur.

## Symtom

Utan föregående trauma lokal svullnad och smärta vid belastning (ibland vilosmärta). Oftast mellanfot (främst andra metatarsalbenet men även metatarsale 5). Även häl, fotled (os naviculare), mediala malleolen, underben och lårben. Brukar inte göra så ont direkt utan mer dagen efter. Tilltagande molvärk.

## Status

Typisk anamnes. Tilltagande belastningssmärtor, distinkt palpationssmärta och ev. svullnad över den aktuella skelettstrukturen. Stämgaffelvibrationer mot det ömmande området framkallar obehag/smärta.

## Differentialdiagnos

Benhinneinflammation. Skelettumör (allmänpåverkan, vilosmärta). Mortons neurinom. Charcotfot (vid diabetes + neuropati) kompartmentsyndrom, tendinopati, nervinklämning.

## Utredning

Röntgen/DT. Kan dock ta upp till 3–6 veckor från symtomdebut innan en stressfraktur ses på slätröntgen. MR eller skelett-scintigrafi kan se frakturen inom några dagar. MR är dock att fördra (bäst sensitivitet och specificitet).

## Behandling

Stressfrakturer i mellanfotsben behandlas konservativt – undvikande av hopp och löpning på hårt underlag. Stabil stötdämpande skosula. Stötdämpande inlägg är bra men de bör ha ett dynamiskt stöd i det längsgående fotvalvet. Bra också om det finns en pelott som stöttar det främre tvärgående valvet. Ordinera inte vila, utan ordinera hellre gradvis återgång med respekterande av smärtan till full smärtfri aktivitet. Kan ta upp till 8–12 veckor. För löpare kan vattenlöpning prövas. Övriga stressfrakturer åtgärdas i samråd med ortoped. Ev. gips/ortos. Ge inte NSAID vid stressfraktur (kan hämma läkningen).

## Fördjupning

Läkartidningen 34-35/2014

#### Aktuella mediciner

Paracetamol: T Alvedon. T Panodil.

#### Lär dig mer

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

