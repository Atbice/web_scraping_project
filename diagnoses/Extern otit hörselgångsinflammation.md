# Extern otit, hörselgångsinflammation

URL: https://www.praktiskmedicin.se/sjukdomar/extern-otit-horselgangsinflammtion/



Kategori: Mobilt BankID på annan enhet

#### Inget hittades

## Definition

Inflammation av huden i hörselgången.

## Orsaker

Vanligast under sommarhalvåret. Mycket duschande/badande/dykande ger vatten i hörselgången med störning av vaxproduktion och dess skyddande egenskaper. Schampo/tvål i örongången accelererar problematiken. Öronpetning, excessiv rengöring, eksem, psoriasis, diabetes mellitus, främmande kropp, hörapparat, plug-in hörlurar, hörselkåpor. Simmaröra!
Ökad risk vid atopisk dermatit, psoriasis, seborroisk dermatit, eller blodgrupp A.

## Symtom

Diffus extern otit: Smärta, klåda, eventuell sekretion ur hörselgång, måttlig hörselnedsättning. Vid inspektion ses alla grader av inflammatorisk reaktion i huden; från lätt svullnad till total ocklusion. Hos barn även svullnad i vävnad bakom örat.
Otomykos: Klåda och fyllnadskänsla i hörselgången, gråvita, lätt sönderfallande membran. I mikroskop kan svampmycelier ses.
Hörselgångsfurunkel: Inflammation i talgkörtlarna, alltid i yttre hörselgången. Ofta ömmande lymfkörtlar bakom och framför örat. Stafylokocker, ofta införda via öronpetning.
Malign extern otit: Orsakad av pseudomonas aerurginosa (kan ge allvarligt tillstånd). Oftast hos insulinbehandlad diabetiker. Behandlas av ÖNH och infektionsläkare.

## Differentialdiagnos

Mediaotit. Värk i örat p.g.a. myofasciellt syndrom med triggerpunkt i m masseter. Temporomandibulär dysfunktion. Herpes zoster/simplex. Extern otit – i allvarliga fall med infektionsspridning till temporalbenet. Vaxpropp + infektion i hörselgången, hörselgångscancer

## Behandling

Alltid kontrollera om eventuell trumhinneperforation!
Diffus extern otit: Alltid rengöring. Undvik vatten, tvål/schampo i hörselgången. ”Pilla inte i örat!” Steroidhaltiga örondroppar (gr 1–3) ev. med antibiotika under 5–7 dagar, Terracortril med Polymyxin B eller Ciloxan. Vid svullnad/ sekretion: Tamponad indränkt med alsolsprit (inte alsollösning) som får sitta 1 dygn – hålls fuktig under tiden. Sedan återbesök, ev. ny rengöring och ny tamponad. Analgetika. Profylax i form av fetvadd eller yttre silikonplugg vid bad/dusch.
Otinova öronspray (Burows lösning) bakterie- och svampdödande, för behandling av extern otit. Kan användas som alternativ till alsolsprit i tamponader ovan, lätt att applicera för patienten.
Lokal behandling med örondroppar innehållande oxytetracyklin och polymyxin B + glukokortikoid eller ciprofloxacin med eller utan glukokortikoid (Diprotit/ Ciloxan/ Cetraxal Comp)
Svårbehandlad infektion hanteras av ÖNH-specialist efter odling (misstanke pseudomonas).
Otomykos: Noggrann rengöring. Pensling med metylrosanilin 0,5 %, därefter droppar innehållande antimykotika (Locacorten-vioform).
Hörselgångsfurunkel: Försiktig rengöring med koksalt eller alkoholindränkt öronpinne. Därefter indränkt tamponad med steroid-antibiotikasalva, följt av en veckas behandling med örondroppar innehållande kortison och antibiotika. Om furunkeln är kvarstående och fluktuerar bör den incideras och dräneras i lokalanestesi. Skölj ur ordentligt med koksalt under ingreppet.
Systemisk antibiotika behövs sällan.
Egenbehandling:
Otinova öronspray (Burows lösning) kan prövas vid diffus extern otit för behandling. Receptfritt och fritt från antibiotika/ kortison.
För att skydda hörselgången och även för behandling av klåda vid torra hörselgångar kan olivspray i form av Vaxol vara ett tilltalande alternativ.

## Fördjupning

Läkemedelsboken.
Patientinformation: www.doktorn.com

#### Aktuella Mediciner

Antimykotika 
Econazol: Kräm Pevaryl.
Aluminiumacetat
Burows lösning: Otinova öronspray*.
NSAID Naproxen: T Naproxen.
Olivolja
Öronspray Vaxol*.
Steroid
Gr I + antibiotika: Örondr Terracortril med Polymyxin B.
Gr II: Lösn Locoid.
Gr II + antibiotika: Örondr Locacorten-Vioform.
Gr III: Örondr Diprotit (tidigare Diproderm). Lösn. Betnovat.
Gr III + antibiotika: Örondr Cetraxal Comp.
* = Receptfri.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

