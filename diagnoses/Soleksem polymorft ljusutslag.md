# Soleksem, polymorft ljusutslag

URL: https://www.praktiskmedicin.se/sjukdomar/soleksem/



Kategori: Mobilt BankID på annan enhet

#### Inget hittades

## Definition

Polymorft ljusutslag eller soleksem är den vanligaste ljusdermatosen. Vanligast hos kvinnor. Ljushyade, rödlätta personer är mest utsatta. Ljusutslaget kan blossa upp samma dag som patienten solat eller dröja en eller flera dagar. Besvären återkommer varje vår/sommar vid förnyad solexponering. Utslaget går tillbaka inom några dagar och efterlämnar inga ärr.

## Symtom

På solexponerade hudytor kan ett varierande, polymorft utslag noteras. Papler, vesikler, rodnad, fjällning, urtikariella utslag. Fritt under haka, näsa och bakom öron. Varierande grad av klåda. Känsligheten för sol kan avta, så kallad ”härdning”.
Differentialdiagnoser: Fotosensibilisering på grund av läkemedel, till exempel tetracykliner, fentiaziner. Fototoxiska reaktioner (till exempel växtsaft från björnloka i kombination med sol alternativt parfym/rakvatten). Allergiskt kontakteksem. Lupus erythematodes.

## Utredning

Ljustest med olika UV-våglängder och intensitet kan till stor del reproducera eksemet. Test utförs ej rutinmässigt.

## Behandling

Undvik solbestrålning. Solskydd i form av kläder, hög solskyddsfaktor (UVA+UVB-skydd). Lokalbehandling av befintligt ljusutslag: avkylande liniment alternativt grupp II–III-steroidkräm i tre till fyra dagar. Vid svåra fall remiss till hudklinik för ställningstagande till ”härdning” (ljusbehandling) månaderna innan solsäsong.
Aktuella Mediciner
Steroid Gr I: Kräm Mildison Lipid.
Steroid Gr II: Kräm Emovat. Kräm/Salva Locoid.
Steroid Gr III: Kräm Ovixan. Kräm/Salva Betnovat. Kräm/Salva Elocon.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

