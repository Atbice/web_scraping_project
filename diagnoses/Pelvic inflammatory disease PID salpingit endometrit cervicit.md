# Pelvic inflammatory disease (PID), salpingit, endometrit, cervicit

URL: https://www.praktiskmedicin.se/sjukdomar/salpingit-endometrit-aggledarinfektion/



Kategori: Mobilt BankID på annan enhet

#### Inget hittades

## Definition

Infektion i uterus, tubor, ovarier och ev. i peritoneum i lilla bäckenet.

## Orsak

Ofta sexuellt överförd klamydia eller gonokocker, mer sällan Mycoplasma genitalium, ß-hemolytiska streptokocker, stafylokocker, gramnegativa tarmbakterier och anaeroba bakterier. Ökad risk för infektion efter spiralinsättning och i samband med abort.

## Symtom

Konstanta smärtor, ev. rörelserelaterade. Ömhet i nedre delen av buken, varig flytning, dysuri. Blödningsrubbningar som mellanblödningar, menorragi, koitusblödningar och feber> 38 grader. Obs: symtomen kan uppstå veckor/månader efter smittotillfället.

## Utredning

Bör bedömas av gynekolog. Förutom gynundersökning kan ultraljud behövas.
Labprover: CRP, wet smear, odling, allmän och STI-provtagning.
Symtom: Ömhet i nedre del av buken vid palpation.  Ruckömhet av uterus, dyspareuni.  Palpationsömhet av cervix, uterus och ffa ut mot adnexa. Ev rodnad cervixyta vid cervicit. Temp.> 38 grader, purulent och ev. brunaktig cervixflytning, förhöjt CRP.
Uteslut alltid graviditet, extrauterin graviditet, klamydia, gonorré.
Differentialdiagnoser: Extrauterin graviditet, endometrios, dysmenorré, ovarialtorsion, cystruptur.

## Behandling

Kontakt med gynekolog. Viktigt med tidigt insatt behandling för att minska risken för infertilitet. Ökad resistens, varför man i regel behöver rådgöra med gynekolog.
Antibiotika enligt STRAMAs riktlinjer: Vid STI (klamydia misstänkt eller verifierad): doxycyklin 100 mg 1×2 i 7 dagar. Vid STI och anaerob infektion /blandinfektion: doxycyklin 200 mg x 1 i 10 dygn samt metronidazol 400 mg x 3 i 10 dygn. Vid bekräftad mycoplasma genitalium: azitromycin 500 mg dag 1, 250 mg 1×1 dag 2–5. I svårare fall inläggning och iv antibiotika.
Partnerbehandling, smittspårning samt anmälan till smittskyddsanmälan vid klamydia liksom vid gonorré. Vid mycoplasma genitalum rek partnerbehandling. Mycoplasma genitalium ej reglerad i smittskyddslagen (ska ej smittskyddsanmälas), men smittspårning kan övervägas i särskilda fall.
Sjukskrivning om påverkat allmäntillstånd, vila. Uppföljning efter 48 timmar med klinisk undersökning och CRP. Om då ej klart bättre remiss till kvinnoklinik.

## Fördjupning

Läkemedelsboken.
STRAMA Empirisk antibiotikabehandling av vuxna på sjukhus och SÄBO 2019/2020.
Janusinfo
VISS. Gynekologiska infektioner:
Patientinformation: www.doktorn.com
Aktuella Mediciner 
Doxycyklin: T Doxyferm.
Metronidazol: T Metronidazol.
Azitromycin: T Azitromax

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

