# Karpaltunnelsyndrom, medianusnervinklämning

URL: https://www.praktiskmedicin.se/sjukdomar/karpaltunnelsyndrom-%e2%80%a8medianusnervinklamning/



Kategori: Mobilt BankID på annan enhet

#### Inget hittades

## Definition

Inklämning av nervus medianus vid handleden.

## Orsak

Ödembildning i karpaltunneln, hormonella svängningar i klimakteriet, graviditet, p-pilleranvändning, arbete med tunga eller vibrerande verktyg, handledstrauma, reumatoid artrit, ganglier, synovit, diabetes (ibland första tecknet vid diabetesneuropati), hypotyreos, gikt, amyloidos, pyrofosfatsynovit, trauma.

## Symtom

Typiska symtom är nattliga smärtor/sovande hand. Detta framför allt i medianusinnerverade delar av handen; radialt/dorsalt. Framför allt besvär volart i tummen pek- och långfinger samt halva ringfingret. Tilltagande sensibilitetsnedsättning och minskad kraft. Ibland smärtutstrålning mot armbåge och axel. Ofta spontan regress av symtom. Handaktivitet brukar minska symtomen.

## Differentialdiagnos

Radialis- respektive ulnariskompressioner. TOS. Myofasciellt syndrom med triggerpunktsretning från m infraspinatus (kan även ge svaghet i hand på grund av motorisk inhibition i hjärnan med hjälp av sensitiserade smärtimpulser).

## Status

Perkussion av nerven ger ibland utstrålande sensationer i de radiala fingrarna (Tinells tecken). Provokationstest med maximal handledsflektion under 1 minut framkallar ofta symtomen (Phalens test). Tenarmuskelhypotrofi och nedsatt styrka i tummens palmarabduktion är sena tecken (tum-/pekfingergreppet).
Sensibiliteten prövas med tvåpunktsdiskrimination (enklast med ett uträtat gem med 4 mm avstånd mellan spetsarna) – nedsatt diskrimination innebär uttalad nervskada. Mest specifikt har visat sig vara att jämföra känsel för nålstick (vasst-trubbigt) på pekfingrets palmara sida jämfört med lillfingret.

## Utredning

I typfallet klinisk diagnos. Vid oklara fall ev. EMG, nervhastighetsbestämning. Uteslut B12-brist. Se även avsnittet nervskada i handen i detta kapitel.

## Behandling

Lindriga symtom behandlas med handledsskena (neutralläge) nattetid och dagtid under sex veckor. Kraftfull användning av handleden liksom arbete med vibrerande verktyg undviks. Skakning av handen lindrar nattliga symtom. NSAID/Coxib kan prövas under 2 veckor, men effekten är tveksam. Vid utebliven symtomförbättring liksom vid atrofi skrivs remiss för operation. Goda operationsresultat.
Karpaltunnelsymtom under graviditet lindras snabbt efter förlossning.
Patientinformation: www.1177.se

#### Aktuella Mediciner

NSAID: T Ibuprofen. T Naproxen. K Orudis retard.
Coxib: T Celecoxib, T Etoricoxib 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

