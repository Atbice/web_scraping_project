# Erythema nodosum, knölros

URL: https://www.praktiskmedicin.se/sjukdomar/erythema-nodosum-knolros/



Kategori: Mobilt BankID på annan enhet

#### Inget hittades

## Definition

Inflammatorisk hudsjukdom med djupt sittande, ömmande, blåröda lesioner på framför allt underbenens framsidor, oftast bilateralt. Vanligare hos kvinnor.

## Orsak

Utfällning av immunkomplex i subcutis. 50 % är idiopatiska. Övriga är associerade med en rad sjukdomar/infektioner/läkemedel, t.ex. streptokocktonsillit/yersiniailit, sarkoidos (ofta debutsymtom hos unga), TBC, inflammatorisk tarmsjukdom, läkemedel (sulfonamider, perorala antikonceptionsmedel), malignitet.

## Symtom

Hudförändringarna är väsentligen symmetriska oftast på underbenen; initialt hårda, varma, ömmande, därefter fluktuerande. Färgen varierar från röd/blå till gul/grön ”blåmärke”. Akut/subakut debut med allmänsymptom/sjukdomskänsla, subfebrilitet, ledvärk, huvudvärk, hudförändringar. Debuterar ibland 1–2 veckor efter ÖLI. Ej ulceration.
Differentialdiagnoser: Vaskulit. Insektsbett. Djupa svampinfektioner.

## Utredning

Vid atypiska fall övervägs biopsi (som skall vara djup – knivbiopsi). För att utreda eventuell bakomliggande orsak: Halsodling, PPD, lungröntgen (med frågeställningen körtlar i hilus), S-Ca, ASAT, SR, faecesodling (om GI-symtom).

## Behandling

Vanligen självbegränsande och kräver endast symtomatisk behandling med vila, analgetika, antiflogistika, högläge. Riktad behandling beroende på utredningsfynd. Svåra fall remitteras för ev fortsatt utredning och ställningstagande till steroidbehandling.
Aktuella Mediciner
Smärtstillande
Paracetamol: T Alvedon. T Panodil.
NSAID: T Naproxen.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

