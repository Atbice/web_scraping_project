# Hirsutism.

URL: https://www.praktiskmedicin.se/sjukdomar/hirsutism/



Kategori: Mobilt BankID på annan enhet

#### Inget hittades

## Definition

Abnorm hårväxt på för kvinnan atypiska lokalisationer såsom haka, överläpp, extremiteter, nedre delen av buken. (P.g.a. androgen påverkan ombildas vellushår till terminalhår).

## Orsak

Idiopatisk hirsutism: Den hirsuitism som är orsakad av hyperandogenicitet utgör endast en liten del av fall med hirsuitism.
PCOS är vanlig orsak (se detta avsnitt). Associerat till akne och oligomenorré.
Binjurebarkshyperplasi, binjuretumörer, äggstockstumör, prolaktinproducerande hypofysadenom, hyperandrogenism kan också framkalla hirsutism.
Läkemedel (fenytoin, ciclosporin, PUVA, kortison, androgener).
Porfyria cutanea tarda (sällsynt)

## Symtom

Idiopatisk hirsutism startar ofta efter puberteten eller i samband med graviditet. Vanligt med behåring av överläpp. Inga tecken till virilisering.

## Utredning

Anamnes: Familjärt? Debut och förlopp? Andra tecken till hormonella avvikelser? Menstruationsrubbning? Fertilitet? Gradering av behåring enligt Gallwey and Ferrimans skala. Alla patienter med ökad behåring behöver inte utredas av specialist. Patienter med menstruationsrubbningar skall remitteras till gynekolog. Kvinnor hos vilka hirsutism debuterat senare i livet bör utredas av endokrinolog, detta gäller även för kvinnor med svårare, progredierande förändringar. Vid förhöjda koncentrationer av androgener i blodet undersöks för sjukdomar i ovarier eller binjurar.
Lab: Eventuellt S-Testosteron, SHBG (Sex Hormon Bindning Globulin), LH, FSH.

## Behandling

Viktnedgång om överviktig patient. Hormonell behandling via gynekolog – standardbehandling, ofta kombinerat p-piller. Estradiol och cyproteronacetat som andrahandsmedel (Diane). Andra antiandrogena behandlingar som kan övervägas är t ex Spironolakton. Kosmetisk behandling, blekning, rakning, vaxning, epilering, hårborttagningslaser (laser lämpar sig bäst för mörka hårstrån på ljus hud).

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

