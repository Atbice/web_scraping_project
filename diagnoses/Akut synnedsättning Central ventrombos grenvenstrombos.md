# Akut synnedsättning: Central ventrombos, grenvenstrombos

URL: https://www.praktiskmedicin.se/sjukdomar/akut-synnedsattning-central-ventrombos/



Kategori: Mobilt BankID på annan enhet

#### Inget hittades

## Orsak

Kärlsjukdom där ålder, hypertoni, diabetes, hyperlipidemi, arterioskleros, rökning, högt intraokulärt tryck och kombinerade p-piller är riskfaktorer. Sjukdomar som påverkar koagulationen eller ögats blodkärl är ovanligare predisponerande faktorer.

## Symtom

Ensidig, hastigt – under timmar insättande synnedsättning.

## Status

Vid oftalmoskopi ses i ögonbotten rikligt med flamformade blödningar, dilaterade venösa kärl och ofta papillödem.

## Behandling

Kausal behandling i det akuta skedet saknas. Kardiovaskulära riskfaktorer skall kontrolleras och följas upp. Vid plötslig monokulär synnedsättning bör akutremiss till ögonläkare skickas för att utesluta behandlingsbara akuta ögonåkommor. Patienten behöver även fortsättningsvis följas upp av ögonläkare. Injektionsbehandling intravitrealt med dexametason eller anti-VEGF-läkemedel vid makulaödem kan komma ifråga. Vid utbredd retinal ischemi finns risk för kärlnybildningar som kan leda till blödningar och sekundärt glaukom. Detta behandlas med laserfotokoagulation. Ventrombos eller grenvenstrombos föranleder i sig ingen form av blodförtunnande medicinering.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

