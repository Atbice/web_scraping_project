# Yrsel: Multifaktoriell/multisensorisk yrsel, presbyastasi

URL: https://www.praktiskmedicin.se/sjukdomar/yrsel-multifaktoriellmultisensorisk-yrsel/



Kategori: Mobilt BankID på annan enhet

#### Inget hittades

## Orsak

Diagnosen används för yrsel hos äldre personer. Orsaken kan innefatta svikt i flera organsystem som syn, hörsel, proprioception, balans, muskelstyrka – koordination, perifer vestibulär funktion, hypotoni – ortostatism m.fl.

## Symtom

Ostadighetskänsla – ofta snedsteg – med gungande komponent. Sällan rotatorisk yrsel. Ökande besvär vid stress och många sinnesintryck, t.ex. utomhus/i affärer.
Status/Utredning:
Efter anamnes inriktning på misstänkt orsak – kan innefatta:
Somatisk undersökning inkl. EKG, karotider-blåsljud? Hjärta – rytm, blåsljud? Bltr – ortostatisk test, 24 tim., bltr-mätning och/eller 24 tim EKG kan komma ifråga. Neurologstatatus fr.a. kranialnerverna. Öronstatus, Dix-Hallpikes test vid misstänkt otogen yrsel (se nedan). Syntest. Rörelseapparaten, fr.a. nackstatus. Laboratorie-undersökning Hb, diff, P-glukos, tyroideastatus, S-B12, ev. S-homocystein. Ev. CT eller MR hjärna. Genomgång av läkemedelslista, med ökad ålder ökar risken för läkemedelsbiverkningar. Fokus på bensodiazepiner, neuroleptika, antihistaminer (inkl. propiomazin), analgetika (fr.a. tramadol), antihypertensiva.

## Differentialdiagnoser

Benign paroxysmal lägesyrsel är underdiagnostiserad hos äldre – var frikostig med att utföra Dix-Hallpikes test och vid behov Epleys manöver. Andra vanliga orsaker till yrsel hos äldre är depression, ångest, diabetes, hypotyreos, polyneuropati, småkärlssjukdom, ledbesvär, demens och Parkinsons sjukdom.

## Behandling

Kausal. Viktigt med fysisk aktivitet inkl. promenader, motion. Förbättrar bl.a. proprioceptionen. Allmänt träningsprogram vid yrsel s.k. ”vestibulär rehabilitering”. Det går inte att vila sig ifrån en allmän yrselkänsla.
* Fäst blicken på ett föremål ca. 2 meter bort.
* Skaka på huvudet – först långsamt, sedan hastigt under ca. 15 sekunder utan att släppa föremålet med blicken.
* Gör detta i sittande, därefter i stående med lätt stöd, därefter utan stöd, därefter i gående.
* Stå upp och blunda och skaka på huvudet fram och tillbaka under 15 sekunder.
* Stå upp och med blicken fäst på föremål rör huvudet snabbt upp och ner.
* Vid promenader; vrid huvudet från sida till sida.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

