# Höstblåsor (hand, foot, and mouth disease)

URL: https://www.praktiskmedicin.se/sjukdomar/hostblasor-hand-foot-and-mouth-disease/



Kategori: Mobilt BankID på annan enhet

#### Inget hittades

## Definition

Höstblåsor är en virusinfektion som orsakar blåsor i mun samt utslag på händer och fötter.

## Orsak

Orsaken till höstblåsor är enterovirus, vanligen coxackievirus.

## Symtom

Höstblåsor drabbar barn <10 år, men infektioner hos tonåringar och vuxna förekommer. Utbrott under framför allt sommar och tidig höst. Börjar ofta med halsont och munsmärta. Ibland måttlig kortvarig feber. Initialt ses röda förändringar som övergår i blåsor och ev sår på tunga och kindslemhinna. Utslag förekommer på framför allt handflator, fotsulor, rumpan och runt munnen. Utslagen kan vara makulösa eller makulopapulösa samt ha inslag av blåsor. Blåsor och sår i munslemhinna kan orsaka smärta och matningssvårigheter. Symtomen går ofta i regress inom en vecka och läker utan ärr. Tillfällig nagelavlossning och fjällande hud från fotsulor och handflator flera veckor efter sjukdomsepisoden förekommer.

## Komplikationer

Vissa serotyper av höstblåsor orsakar kraftigare infektioner med högre feber och mer utbredda utslag. Serös meningit kan förekomma.

## Differentialdiagnoser

Herpes simplex stomatit. Varicella.

## Diagnostik

Diagnosen höstblåsor ställs på klinisk bild. PCR diagnostik från blåsa/ sår vid tveksamhet.

## Behandling

Smärtlindring vid behov. Viktigt framför allt för att säkerställa tillräckligt vätske-/ näringsintag.

## Fördjupning

Höstblåsor, 1177 Vårdguiden https://www.1177.se/Stockholm/Fakta-och-rad/Sjukdomar/Hostblasor
Sjukdomsinformation om höstblåsor. Folkhälsomyndigheten. https://www.folkhalsomyndigheten.se/smittskydd-beredskap/smittsamma-sjukdomar/hostblasor-/
Coxsackievirus A6: a new emerging pathogen causing hand, foot and mouth disease outbreaks worldwide. Bian et al. Expert Rev Anti Infect Ther. 2015
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

