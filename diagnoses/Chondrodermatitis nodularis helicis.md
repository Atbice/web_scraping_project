# Chondrodermatitis nodularis helicis

URL: https://www.praktiskmedicin.se/sjukdomar/ytterora-smarta-pa-ytterora-kondrodermatit/



Kategori: Mobilt BankID på annan enhet

#### Inget hittades

## Definition

Chondrodermatitis nodularis helicis, eller kondrodermatit, är en inflammation i huden och brosket på helix eller anithelix på ytterörat.

## Orsak

Exakta orsaken till chondrodermatitis nodularis helicis är okänd, men bidragande faktorer är:
- Återkommande tryck och strypt blodtillförsel till ytterörat (klassiskt att patienten har en favoritsida som den nästan bara sover på)
- Exponering för kyla och sol
- Nötning från hörlurar, mobiltelefon eller hörselapparat
- Bindvävssjukdom som dermatomyosit, skleroderma eller lupus erytematosus

## Symtom/status

Ett par millimeter stor solitär, fast, runt eller ovalformad, nodulär förändring som är ömmande, redan vid lätt tryck. Ibland eksematiserat runt om. Centralt ses en crusta (skorpa). Oftast endast på ena örat, beläget på helixranden eller antihelix.

## Differentialdiagnos

Basaliom, skivepitelcancer

## Utredning

Oftast klinisk diagnos. Vid osäkerhet ställs diagnos av dermatolog eller öron-näsa-hals-läkare, som vid behov kan utföra diagnostisk excision.

## Behandling

Avlasta tryck från ytterörat med hjälp av mjuk kudde och eventuell ring i till exempel skumgummi runt ytterörat, som hålls fast med hjälp av ett elastiskt band runt huvudet. Ofta läker det då efter några månader. Vid utebliven förbättring kan man bland annat pröva excision, men kondrodermatiten kommer relativt ofta tillbaka.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

