# Svimning hos äldre

URL: https://www.praktiskmedicin.se/sjukdomar/svimning-hos-aldre-syncope-hos-aldre/



Kategori: Mobilt BankID på annan enhet

#### Inget hittades

## Definition

En övergående, självterminerande medvetandeförlust orsakad av övergående cerebral hypoperfusion/anoxi.

## Orsak

Vasovagal reaktion, ortostatisk reaktion liksom Sinus caroticussyndromet allt vanligare i takt med stigande ålder. Ortostatisk hypotension p.g.a. långvarigt sängliggande, bensvullnad/varicer, hög yttertemperatur, postinfektiösa tillstånd, vätskedeficit, nitroglycerinpreparat, blodtryckssänkande preparat, autonoma störningar (Parkinson, diabetes m.fl.), tromboembolism. F.ö. klassiska orsaker som arytmier inkl AV-block, aortastenos, hjärtinfarkt TIA/stroke m.fl. Syncope ska betraktas som symtom på hjärtsjukdom tills motsatsen är bevisad.

## Symtom

Ortostatisk svimning vid uppresande från liggande/sittande, vid långvarigt stående. Sinus caroticussyndrom vid huvudvridning, åtsittande skjortkrage. Vasovagal svimning efter rädsla, smärta, i samband med miktion, defekation, samt efter stora måltider. För kardiell syncope se dessa avsnitt.

## Status

Ortostatism: Systolisk blodtryckssänkning vid uppåtresning > 20 mm Hg + yrsel/svimningstendens.

## Utredning

BT och puls i liggande/stående, samt efter 1, 5 och 10 minuter i stående. Fullständigt hjärtstatus inkl karotider.
Hb, P-Glukos, EKG.
Om arytmi som orsak till synkope inte kan uteslutas bör patienten observeras på sjukhus med monitorering av hjärtrytm i 24 – 48 timmar.
Vid misstanke på annan hjärtsjukdom: remiss till kardiolog för vidare utredning alternativt utredning via primärvård som remitterar för ultraljud, 24-timmars EKG, TILT-test mm.
Läkemedelsgenomgång.

## Behandling

Kausal terapi där utlösande orsak går att finna.
Ortostatisk/vasovagal reaktion: minska på blodtryckssänkande mediciner. Fysisk aktivitet inkl. balansträning, gärna via sjukgymnast. Stödstrumpor kan vara av värde. Sinus caroticussyndrom med kardioinhibitorisk reaktion: pacemaker.

## Vårdnivå

Vid misstanke om kardiell syncope bör fortsatt handläggning/utredning ske via akutsjukhus.

## Fördjupning

Läkartidningen. ABC om svimning. 2006.
Fysisk aktivitet i Sjukdomsprevention och Sjukdomsbehandling (FYSS). www.fyss.se

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

