# Spottsten.

URL: https://www.praktiskmedicin.se/sjukdomar/spottsten-2/



Kategori: Mobilt BankID på annan enhet

#### Inget hittades

## Definition

Konkrement i spottkörtlarnas utförsgång. Vanligast i submandibularis (80 %).

## Orsak

Oftast oklart. Ingen koppling till annan sjukdom eller specifik föda.

## Symptom

Relativt plötsligt påkommen måltidsrelaterad svullnad och smärta. Stenen kan stänga utförsgången mer eller mindre. Körteln, ffa submandibularis, kan då svullna upp kraftigt. Patienten beskriver inte sällan som en ”pingisboll” i storlek.
Samtidig spänningskänsla/smärta. När saliven läcker ut förbi hindret kommer körteln att gå tillbaka tills nästa måltid eller tills efter intag av salivstimulerande föda (citron!).

## Status

Körteln kan ibland palperas ganska fast, när svullnaden gått ner. Ibland kan ett stort konkrement palperas i körteln (bimanuell palpation) eller ses i utförsgången i munhålan. Konkrement i submandibularis sitter inte sällan centralt intill tungbandet. Stenen kan lysa ljus igenom slemhinnan.
Kan kompliceras av infektion.

## Differentialdiagnos

Trång utförsgång, varig infektion (parotit), virusinfektion (påssjuka), tumör.

## Utredning

Inspektion-palpation. Munbottenröntgen (20 % av stenarna i submandibularis och 50 % i parotis ses inte vid översikt). Ultraljud alt sialografi kan vara aktuellt. Remiss vidare till ÖNH bör övervägas.

## Behandling

Små konkrement (<4 mm i diameter) kan avgå spontant vid kraftigt salivflöde efter stimulering med exempelvis citronsyra. Vid samtidig infektion kan antibiotika behövas. Via ÖNH-klinik uppklippning av utförsgången om stenen sitter perifert alternativ sialoskopisk korgextraktion. Annars vid uttalade besvär kan extirpation av körteln bli nödvändig.

## Fördjupning

Läkemedelsboken. Spottsten.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

