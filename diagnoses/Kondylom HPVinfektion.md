# Kondylom, HPV-infektion

URL: https://www.praktiskmedicin.se/sjukdomar/kondylom/



Kategori: Mobilt BankID på annan enhet

#### Inget hittades

## Orsaker

Kondylom (könsvårtor) orsakas av humant papillomvirus (HPV) och inkubationstid för genitala vårtor är minst 2–3 månader. Det finns ett stort antal typer av HPV typer. HPV typ 6 och 11 är de som orsakar cirka 90% av kondylomfallen och är så kallade ”låg risk”. HPV 16 och 18 är de vanligaste ”hög risk” och ses i lesioner med histopatologisk dysplasi. I huvudsak sexuellt överförbar.

## Symtom

Typiska flikiga, spetsiga vårtor, men också papulösa och platta vårtor. Patienterna upplever ofta lesionerna som kosmetiskt störande och psykologiskt belastande. Ibland ses blödningar, klåda, sveda, sprickbildningar eller irritation vid samlag.

## Differentialdiagnos

Skivepitalcancer. Intraepitelial neoplasi i vulva (VIN). Bowenoid papulos.

## Behandling

Kondylom indicerar provtagning för annan STI. Uppmaning till skyddat sex (kondom) för att förhindra smittspridning ända till dess vårtorna är borta. Kan självläka. Dysplastiska förändringar bör generellt behandlas. Behandla med lösning eller kräm (podofyllotoxin, imikvimod), bränning, frysning eller kirurgi.
Pensling med podofyllotoxinlösning 5 mg/ml (2 gånger per dag i 3 dagar, upprepas efter 4 dagar) upp till 4 behandlingsperioder kan behövas. OBS inte podofyllinlösning på slemhinna. Kräm Imikvimod  5% alternativ vid utebliven effekt. Om fåtal kondylom eller vid terapisvikt kan man använda kirurgiskt avlägsnande, kryo eller laserbehandling.
Behandling under graviditet: Podofyllotoxin kontraindicerat, remittera till gynekolog. Oftast kirurgisk åtgärd under graviditet, men ibland väntar man till efter förlossningen. Dock kan smitta ske till barnet via förlossningskanalen.
Förändringar i vagina, på portio och i cervix remitteras till gynekolog.
Intrauretrala kondylom hos män remitteras till urolog. Kondom ger ett visst skydd.
Anala kondylom utgör indikation för proktoskopi och kan excideras kirurgiskt.
Förebyggande: Kondom. Allmän vaccinering från årskurs 5 (även pojkar sedan 2020). Vaccinet måste innehålla skydd mot HPV 6 och 11 för att skydda mot kondylom. Vaccin ger gott skydd (ca. 90 % av alla kondylom) för båda parter.

## Fördjupning

SSDV:s riktlinjer länk
Folkhälsomyndigheten, www.folkhalsomyndigheten.se länk
Patientinformation: www.1177.se
Aktuella Mediciner
Imikvimod: Kräm Aldara. Kräm Zyclara.
Podofyllotoxin: Kräm/Kutan lösning Wartec.
Vaccin mot HPV: Inj. Gardasil 9.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

