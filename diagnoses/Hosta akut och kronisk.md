# Hosta: akut och kronisk

URL: https://www.praktiskmedicin.se/sjukdomar/hosta/



Kategori: Mobilt BankID på annan enhet

#### Inget hittades

## Orsak

Luftvägar: Infektion (pertussis, pneumoni, mykoplasma, TWAR, tbc, sinuit, tonsillit, akut bronkit, laryngit, trakeit, svampinfektion, parasiter, empyema, Covid 19), rökning, hyperreaktiv slemhinna, astma, dysfunktionell andning (se detta avsnitt ovan), ”postnasal drip” p.g.a.rinit eller sinuit, KOL, emfysem, kronisk bronkit, lungemboli, bronkiektasier, cystisk fibros, pseudokrupp, tumörer, främmande kropp, näspolyp, sarkoidos, silikos, irriterande ångor, pneumotorax, hilusaffektion, pleuraexsudat, mellanlobssyndrom, GPA (vaskulit), lungfibros, pleurit.
Cirkulation: Hjärtinkompensation, lungödem, perikardit, aortaaneurysm.
Övrigt: ACE-hämmare, ”förlägenhetshosta”, aspiration, gastroesofagal reflux (hiatusbråck), vaxpropp, otit, intrathorakal struma.

## Utredning

Anamnes: Är hostan urakut, akut (<3v) eller kronisk (> 8 veckor)? , rökning, viktnedgång, feber, yrke, allergier, hereditet, dyspné, ortopne, hostans karaktär: frekvens, torr/produktiv, utseende, hemoptys, utlösande faktorer.
I status noteras andningsfrekvens, temp, BT, puls, syresaturation. ÖNH-status, hjärtstatus (svikt?), lungauskultation.
Vb vidare utredning med CRP, SR, sputumodling, EKG, ev spirometri, lungröntgen, CT-thorax.
Speciell uppmärksamhet kring hemoptys, viktnedgång, dyspne och dåligt allmäntillstånd!

## Behandling

Kausal utifrån utredningsfynd. Barn har ofta obstruktivt inslag – β2 agonist i mixtur eller inhalation. Se avsnittet Astma hos barn i kap. Pediatrik.
Receptbelagda läkemedel mot rethosta: etylmorfin+cocillanaextrakt+senegaextrakt (mixt Cocillana-Etyfin) kan ha effekt men risk för andningsdepression vid obstruktiv genes till hosta (astma, KOL, obstruktiv bronkit hos barn) + CNS-symtom (ej lämpligt att köra bil), interaktion med Waran; pentoxivirin (Biseltoc) är ett receptbelagt icke-narkotiskt preparat som är centralt verkande på hostcentrum. Bromhexin och efedrin (Mollipect) har teoretiskt en bronkvidgande effekt men om behov av detta rekommenderas istället inh. beta-2-stimulerare. Mollipect har inte bevisad hostdämpande effekt.

## Egenvård

Drick mycket, gärna varm dryck. Undvik rökiga miljöer. Vanliga halstabletter lindrar ibland en del. Slemlösande läkemedel som Quilla Simplex, Bisolvon och Bromhexin har ingen vetenskapligt påvisad effekt peroralt, Acetylcystein har endast påvisad effekt vid KOL-exacerbationer och då en liten sådan. Hosthämmande: (Nipaxon receptfritt) har effekt men ofta måste dosen ökas över det rekommenderade.

#### Aktuella Mediciner

Etylmorfin + cocillanaextrakt + senegaextrakt: Oral lösn. Cocillana-Etyfin.
Pentoxivirin: Oral lösn. Biseltoc
Bromhexinhydroklorid + efedrinhydroklorid: Oral lösn. Mollipect. Etrilect
Noskapin: Oral susp./T Nipaxon.
Patientinformation: www.doktorn.com
Enligt egen erfarenhet: Icke-astmatiker med allergisk rinit kan ibland drabbas av hosta. Nasal steroid kan då även lindra den med riniten associerade hostan. (Dr Mikael Sahlquist, Uddevalla).

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

