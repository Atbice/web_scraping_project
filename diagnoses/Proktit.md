# Proktit

URL: https://www.praktiskmedicin.se/sjukdomar/proktit/



Kategori: Mobilt BankID på annan enhet

#### Inget hittades

## Definition

Inflammation i sista delen (10 cm) av rektalslemhinnan. (Om inflammation också högre upp klassas det som kolit).

## Orsaker

Infektiösa tarmsjukdomar, inflammatoriska tarmsjukdomar (Mb Crohn, ulcerös kolit), idiopatisk proktit, traumatisk proktit (vid t.ex. prolaps, invagination), ischemiska orsaker, strålningsproktit (svårbehandlad), sexuellt överförbara sjukdomar, läkemedelsutlöst.

## Symtom

Täta trängningar till avföring, ofta med kramper – smärta. Blod och/eller slem är vanligt. Sällan diarré eller påverkat allmäntillstånd. Feber vid bakteriell genes.

## Utredning

Rektoskopering helst utan föregående laxering. Rodnad, skör, lättblödande slemhinna, ev. med ulcerationer och fibrinpålagringar. Skarp gräns mellan inflammerat- och icke inflammerat område. Mikrobiologisk diagnostik, odlingar alt. PCR diagnostik. Tänk fr.a. på salmonella, campylobacter, clostridium difficile (fr.a. efter behandling med klindamycin resp cefalosporin), amöba, herpes, STD. Vid fortsatt utredning: biopsi. Sällan att man ser förändring av SR, CRP, Hb.

## Behandling

Nydebuterad proktit bedöms ofta i samråd med gastroenterolog. Behandling mot grundorsak, annars i första hand 5-ASA preparat i 4-8 veckor och lokal steroid i form av klysma, skum eller ev. supp. i 2-3 veckor, kan ev. behöva upprepas. Kontrollrektoskopi under behandlingen. Om inte utläkt remiss till gastroenterolog. 5 ASA preparat lokalt och systemisk steroidbehandling sköts av gastroenterolog. Se även avsnittet Inflammatoriska tarmsjukdomar.

#### Aktuella Mediciner

5-ASA
Mesalazin: Enterotabl/ Rektalsusp/Supp Asacol. Supp Mesasal. Depottablett/Depotgranulat/Rektalsusp/Supp Pentasa. Enterodepotgranulat/Rektalskum/Supp Salofalk.
Steroid
Budosenid: Rekatalskum Budenofalk. T/Rektalsuspension/T Entocort.
Hydrokortison: Rektalskum Colifoam.
Prednisolon: Rektallösning Prednisolon.
Prednisolon APL: Supp Prednisolon.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

