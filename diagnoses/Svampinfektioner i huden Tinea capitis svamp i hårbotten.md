# Svampinfektioner i huden: Tinea capitis, svamp i hårbotten

URL: https://www.praktiskmedicin.se/sjukdomar/svampinfektioner-hudsvamp-tinea-capitis-s/



Kategori: Mobilt BankID på annan enhet

#### Inget hittades

## Definition

Dermatofytinfektion i hårbotten.

## Orsak

- Smitta från människa till människa (antropofila). Fr.a. Trichophyton violaceum och Trichophyton tonsurans.
- Djursmitta (katt, gnagare, hund, nötboskap) (zoofila). Hög smittsamhet.

## Symtom

Smitta från människa: Fjällande fläckar med erythem och senare fläckvis håravfall. Måttlig klåda. Hög smittsamhet! Viktigt att undersöka hela familjen. Djursmitta: Fjällande kala fläckar med uttunning av håret. Avbrutna hårstrån. Vanligen ringa subjektiva besvär men ibland en mer inflammatorisk bild med pustler och induration.

## Diagnos

Positiv direktmikroskopi samt odling (skrap från hud + utryckta hårstrån).

## Differentialdiagnoser

Alopecia areata. Psoriasis. Diskoid lupus erythematosus. Mjäll/seborré. Trichotillomani.

## Behandling

Vuxna ges tabl. terbinafin 250 mg x 1 tills läkning skett (1–3 månader). Kontrollodla när kliniskt läkt. Tillägg av ketokonazolschampo dagl. första veckan för att minska smittspridning, sedan 2 ggr/v. Barn kan ges terbinafin i reducerad dos, dock ännu ej godkänd indikation per oralt men lokalt om > 12 år. Vid behov av tablettbehandlig remiss hudläkare. Barn som fått behandling kan gå i skola. Vb. lokalt steroidliniment vid klåda. Symtomfria familjemedlemmar ges ketokonazolschampo. Kasta kammar och borstar. Tvätta mössor och sängkläder. Överväg remiss till hudläkare bl.a. för epidemiologisk uppföljning (familjemedlemmar m.fl.) och vid terapiresistens. Viktigt att behandla korrekt då risk finns för permanent hårförlust.

#### Aktuella Mediciner

Terbinafin: Gel/Kräm/Lösn./T Lamisil. Kräm/T Terbinafin.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

