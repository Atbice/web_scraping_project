# Erythema multiforme.

URL: https://www.praktiskmedicin.se/sjukdomar/erythema-multiforme/



Kategori: Mobilt BankID på annan enhet

#### Inget hittades

## Definition

Karakteristisk överkänslighetsreaktion med runda eller måltavelformade, ofta blåsbildande utslag. Finns kontrovers kring om det hör ihop med Steven-Johnson syndrom, men övervägande anses det vara skiljt från detta allvarliga tillstånd.

## Orsak

Utlösande faktorer är många, men det vanligaste är infektion, oftast herpes simplex virus. Andra ovanliga orsaker: läkemedel, malignitet, autoimmun sjukdom etc.

## Symtom

Symmetrisk lokalisation av cirka 1–2 cm stora cirkelformade, oregelbundna, rodnader över kroppen; ofta tydligt ringformade med starkt rodnad och något knottrig periferi. Ibland ses en rodnad upphöjning eller blåsa i mitten så att det hela liknar en liten ”måltavla”. Händer, armarnas sträcksidor och fötter drabbas ofta liksom ansikte/hals. Av och till mycket utbredda förändringar. Slemhinnor (mun, ögon, genitalt, analt) kan drabbas. Yngre och medelålders personer drabbas oftast.

## Differentialdiagnos

Bullös pemfigoid, urtikariell vaskulit.

## Behandling

Vanligen ingen. Åkomman försvinner av sig själv på 1–2 veckor, ibland längre. Recidivtendens. Svåra fall hanteras av dermatolog (steroidbehandling per oralt). Om svår recidiverande erythema multiforme till följd av herpes simplex kan aciklovir insättas tidigt vid nytt virusskov för att förhindra nytt utbrott av erythema multiforme. Man kan även profylaktiskt överväga aciklovir/valaciklovir som långtidsterapi. Ögonaffektion bedöms av ögonläkare.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

