# Dupuytrens kontraktur, vikingasjukan

URL: https://www.praktiskmedicin.se/sjukdomar/dupuytrens-kontraktur/



Kategori: Mobilt BankID på annan enhet

#### Inget hittades

## Definition

Fibrotisering i palmaraponeurosen med successiv skrumpning.

## Orsak

Okänd. Troligen en låggradig inflammation med hypertrofi och skrumpning i palmaraponeurosen, vilket medför att fingrarna successivt flekteras. Hereditär faktor. Mestadels män, kring 50 år. Ökad risk hos diabetiker. Alla fingrar kan drabbas, oftast ring- och lillfinger.

## Symtom/status

Indragningar i huden. Palpabel fibrotiserad sträng ut mot de engagerade fingrarna med palpabla senknutor. Flekterade finger/fingrar med sträckdefekt i framför allt MCP- och PIP-lederna.

## Differentialdiagnoser

Ledskada, ledkontraktur, triggerfinger.

## Behandling

Sträckdefekt> 3 cm (alt ca 45 graders sträckdefekt i PIP-leden) och samtidig funktionsinskränkning är indikation för operation (öppen kirurgi eller att med nål skära av bindvävssträngen). PIP-leden viktigast att tänka på (stelnar lättast), och en fixerad PIP-led i 90° kan sällan återställas på grund av ligamentär förkortning. Patienten måste vara motiverad till att delta i efterbehandling med träning av rörligheten. För tidig operation kan eventuellt accelerera (ev. ärrvävnad) förloppet och reoperationer blir besvärligare. Stor risk för recidiv (30% på tre år), vilket patienten bör informeras om. Rökstopp! Behandling i form av injektion med kollagenas (Xiapex) i sensträngen är alternativ till operation. Utförs av handkirurg/ortoped.
Stretching och träning av engagerade fingrar anses förvärra tillståndet.
Patientinformation: www.1177.se

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

