# Peritonsillit, halsböld

URL: https://www.praktiskmedicin.se/sjukdomar/peritonsillit-halsbold/



Kategori: Mobilt BankID på annan enhet

#### Inget hittades

## Definition

Infektion som spridit sig på djupet innanför tonsillen.

## Orsaker

Vanligast i efterförlopp till bakteriell tonsillit eller faryngit som kan utvecklas till cellulit (flegmon) och sedan till abscess. Kan också uppstå utan föregående infektion och detta kan orsakas av obstruktion av Weber körtlar. Vanligast hos ungdomar och unga vuxna.
Ökad risk hos rökare.
Peritonsillära bölder orsakas oftas av multipla bakterier: Streptococcus pyogenes (grupp A, GAS), Streptococcus anginosus eller Staphylococcus aureus, men anaerober förekommer i blandningen.

## Symtom

Oftast ensidig stark smärta med utstrålning upp mot örat. Svårt att svälja, allmänpåverkad, feber och svårigheter att öppna munnen, grötigt tal.

## Status

Peritonsillär abscess: Utanför tonsillen en svullnad av mjuka gommen, samling av pus som ligger mellan tonsillens kapsel och faryngeal muskler. Svalgtapp är förskjuten mot motsatta sidan, ensidig rodnad peritonsillärt, trismus (svårt att gapa).
Retrofaryngeal abscess: Svullnad under halsmandeln i samband med/efter en tonsillit. Smärta. Grötigt tal. Kan ibland ses med spatel men oftare med spegel. Sällsynt.

## Differentialdiagnoser

Mononukleos, angina vincentii, epiglottit.

## Utredning

Klinisk diagnos

## Behandling

Till ÖNH för incision. Incision ofta efter provpunktion, debridering samt tömning av den funna abscessen. Upprepas under 1–3 dagar.

#### Antibiotikabehandling:

Fenoximetylpenicillin 1gx3 i 14 dagar alt. amoxicillin + klavulansyra: barn ges 45/5mg/kgx2, vuxna: 875/125mg x3 i 14 dagar
Om allergi klindamycin 300 mgx3 till vuxna, eller 10mg/kg x3 till barn.
Ibuprofen och/eller paracetamol som smärtstillande.
Alltid inläggning av barn och ev av vuxna om allmänpåverkan o/e risk för spridning.
Barn: remiss ÖNH för tonsillektomi efter en peritonsillit.
Vuxna remitteras efter andra peritonsilliten.
Komplikationer: luftvägshinder, sepsis, aspirationpneumoni.

## Fördjupning

Läkemedelsboken. Peritonsillit.

#### Patientinformation: doktorn.com 

Antibiotika 
Klindamycin: K Clindamycin. Oral lösn./K Dalacin.
Penicillin: Amoxicillin-klavulansyra: Spektramox, Fenoximetylpenicillin Oral susp./T Kåvepenin, Tikacillin
Smärtstillande 
Ibuprofen: Oral susp./T Ibuprofen.
Paracetamol: Oral lösn./T Alvedon.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

