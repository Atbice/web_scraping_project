# Scabies, skabb

URL: https://www.praktiskmedicin.se/sjukdomar/skabies-skabb/



Kategori: Mobilt BankID på annan enhet

#### Inget hittades

## Orsak

Kvalster som fortplantas i människans hud. Överförs via intim kroppskontakt (samma kläder, inom familjen), handdukar, solarier, mellan barn som leker. Sällan vid handtryckningar eller annan tillfällig kontakt.

## Symtom

Generell svår klåda som oftast förvärras nattetid. Vid smitta kan det dröja upp till 4–6 veckor innan klådan uppträder. Överväg skabies vid 1. Generell klåda hos flera familjemedlemmar. 2. Klåda mellan fingrar och vid handleder. 3. Klåda med papler, exkoriationer på penis. 4. Klåda hos tidigare hudfrisk patient.

## Status

Synliga gångar (cirka 0,5–1 cm) med predilektionsställe handlovars volarsida, interdigitalt Hos män dessutom på penis och säte, hos kvinnor aerolae mammae och hos barn på fötternas insidor. Ofta typiska skabbgranulom runt penis/skrotum liksom armhåla, ljumskar. Huvud och hårbotten angrips inte med skabbdjur (gäller dock ej spädbarn där skabbdjuret kan återfinnas även i hårbotten). Rivning ger exkoriationer och ibland sekundärinfektion – impetiginisering, vilket gör att den underliggande sjukdomen döljs. Norsk skabb eller krustös skabb är en allvarligare infektionsform, drabbar personer med nedsatt immunförsvar fr.a. äldre.

## Utredning

I den blinda änden av gången kan man återfinna skabbdjuret som klamrar sig fast vid spetsen av nålen när man sprätter upp gången. Mikroskopisk diagnos av skabbdjur behövs inför behandling. Inte alltid lätt att hitta ev. skabbdjur. Kan vid svårighet med diagnos remitteras till hudklinik för diagnos innan behandling.

## Behandling

Alla familjemedlemmar + ev. sexpartners skall behandlas med kutan lösning av bensylbensoat och disulfiram (Tenutex). Duscha och torka torrt. Massera omsorgsfullt in hela kroppen utom huvudet, särskilt noga mellan fingrar, under naglar, runt handleder och underlivet. Smörj in händerna åter om dessa tvättas. Medlet tvättas bort efter 24 timmar. I svåra fall ytterligare en behandling efter ca 1 vecka. Tvätta kläder, sängkläder, handdukar i minst 50 grader. Behandlingen kan irritera huden – klådan kan kvarstå i dagar till veckor (men avtar successivt). Ge gärna mjukgörande, ev antihistamin mot klådan till natten. Om svårt eksematiserad hud krävs ev. lokalbehandling med mild/medelstark steroid.
Aktuella Mediciner
Antihistamin: Oral lösn/T Aerius. Oral lösn/T Atarax. T Cetirizin. T Desloratadin. T Loratadin. T Lergigan. T Tavegyl.
Disulfiram: Kutan emulsion Tenutex.
Steroid Gr I: Kräm/Salva Hydrokortison.
Steroid Gr II: Kräm/Salva Emovat. Kräm/Salva Locoid.
Mjukgörare: Kräm Karbamid i Essex APL. 2 %/5 %/10 %. Kräm Karbasal. Lotion Propyless.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

