# Håravfall: Alopecia areata

URL: https://www.praktiskmedicin.se/sjukdomar/haravfall-alopecia-areata-flackvis-haravfa/



Kategori: Mobilt BankID på annan enhet

#### Inget hittades

## Definition

Ett i runda fläckar uppträdande håravfall. Vanligen hjässa, skäggbotten, underben men kan sitta överallt.

## Orsak

Autoimmun sjukdom. Viss ärftlighet. Kan vara associerad med tyreoideasjukdom, Addisons sjukdom, vitiligo, atopiskt eksem, SLE, ulcerös kolit och Downs syndrom. Ibland debut efter svår psykisk stress eller infektion.

## Status

En/flera välavgränsade, rundade kala fläckar med mjuk, helt oretad hud. I kanten av aktiva lesioner ses s k ”utropsteckenhår” med minskad diameter och smal, ofta pigmentlös bas. Avbrutna hårstrån ses då håret lätt går av. Kan även drabba ögonbryn, ögonfransar, skägg. Alopecia totalis innebär förlust av allt hår på hjässan, Alopecia universalis innebär förlust av även övrig kroppsbehåring.
 

## Utredning

Anamnes (stress? magbesvär? trötthet?). SR, T4/TSH kan övervägas.
Differentialdiagnoser: Tinea capitis. Diskoid lupus erythematodes: Typisk histologi, röd, fjällande kant med atrofisk hud centralt, vanligen samtidig ansiktsdermatos. Trichotillomani: Blandning av normala och avbrutna hårstrån, fläckarna oskarpt avgränsade.

## Behandling

God prognos i de flesta fall med återväxt av håret inom 1–2 år. Recidiv vanligt. I cirka 5–10 % progress till total alopeci – även i dessa fall kan håret återkomma. Tidig debut, uttalat och långvarigt håravfall, atopisk dermatit samt ophiasis (håravfall i ett speciellt mönster) innebär sämre prognos.
Det är viktigt att tänka på hårets psykosociala betydelse. Realistisk information – betona god prognos vid enstaka fläckar. Orealistisk optimism till olika hårväxtstimulerande behandlingar kan på längre sikt förstärka patientens stress över håravfallet.
Vid snabb progress, utbredd eller kosmetiska problematik: remiss till dermatolog. Steroidlösning topikalt kan ev. provas men ej tydlig evidens kring effekt. Bör ej överstiga 6 månaders behandling. Hårersättning bör värderas tidigt vid alopecia areata med dålig prognos. Kan förskrivas via hudklinik.
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

