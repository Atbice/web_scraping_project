# Palindrom reumatism.

URL: https://www.praktiskmedicin.se/sjukdomar/palindrom-reumatism/



Kategori: Mobilt BankID på annan enhet

#### Inget hittades

## Definition

Recidiverande, migrerande asymmetrisk artrit i en till tre leder med svullnad, värmeökning, stelhet, palpationsömhet och rörelsesmärta.

## Orsak

Okänd. Troligen autoimmun process associerad till andra reumatiska tillstånd.

## Symtom

Utvecklas under några timmar och försvinner efter högst tre dygn lika plötsligt. Uppträder i främst knä-, hand-, MCP- och PIP-led. Symtomfria intervall mellan attackerna om mellan ett dygn och flera månader. 30–50 % utvecklar senare RA – övriga ligger stationärt där man ej ser kontrakturer eller destruktioner. Drabbar framför allt medelålders eller äldre kvinnor.

## Differentialdiagnos

RA, artros, psoriasisartrit, kristallartrit, gikt, reaktiv artrit, viroser, sarkoidos.

## Status

Ibland perifer mono- eller asymmetrisk oligoartrit.

## Utredning

Anamnes och ledstatus. SR normalt eller under attack lätt förhöjd, liksom CRP. Neg RF och ANA, anti-CCP kan vara positiv. Röntgen av drabbade leder visar normalförhållanden. I ledvätska normala leukocyter och normal andel polynukleära. Inga fynd av kristaller.

## Behandling

I flesta fall ingen behandling då kliniken oftast är lindrig och med kort duration. Pröva antiflogistika under attack. Vid terapiresistenta fall remiss till reumatolog som ev provar klorokinfosfat 250 mg x 1 med sedvanliga ögonkontroller (se FASS) och två månaders årligt sommaruppehåll.

#### Aktuella Mediciner

NSAID: T Ibuprofen. T Naproxen. K Orudis retard.
Coxib: T Celecoxib, T Etoricoxib 
Klorokinfosfat: T Klorokinfosfat.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

