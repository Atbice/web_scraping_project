# Höftledsfraktur, Collum Femoris fraktur och pertrokantär fraktur

URL: https://www.praktiskmedicin.se/sjukdomar/hoftfraktur-collum-femoris-fraktur-fraktur/



Kategori: Mobilt BankID på annan enhet

#### Inget hittades

## Definition

Fraktur av lårbenshalsen alternativt trokanterpartiet (s.k. pertrokantär femurfraktur). Sverige ligger högst i västvärlden vad gäller höftfrakturer (dubbelt så många per invånare jämfört med Finland).

## Orsak

Oftast fall hos äldre patient.

## Symtom

Smärta efter fall. Smärtan förläggs till ljumsken och belastning går oftast inte. Benet är lätt förkortat och utåtroterat vid dislocerad fraktur. Diskreta men kvarstående symtom efter 1 vecka kan bero på inkilad fraktur på lårbenshalsen.

## Utredning

Röntgen akut. Vid kvarstående besvär och en första negativ slätröntgen finns indikation för förnyad röntgen efter en vecka.

## Differentialdiagnos

Ramusfraktur (beskedlig fraktur på os pubis ramus superior eller inferior), kräver endast analgetika och snar mobilisering.

## Behandling

Vid misstanke om fraktur av höft alltid akutremiss till sjukhus. Tänk på att frakturen innebär en kraftig påverkan, på grund av såväl smärta som blödning hos en redan skör patient. Man skall alltid tänka på denna fraktur vid fall hos äldre och då man klagar över plötsligt påkommande smärtor, även utan större trauma. Det är snarare regel än undantag att dessa äldre patienter har en osteoporos som gör traumat kan vara litet och även de initiala symtomen kan vara diskreta. Akut operation av ALLA collum femoris och pertrokantära frakturer, oavsett ålder och allmäntillstånd. Tidig mobilisering är viktigt vid dessa frakturer. Annars stor risk för komplikationer som pneumoni och trombos/emboli. Även en helt sängliggande patient kräver operation; detta i smärtstillande syfte eftersom det annars är omöjligt att sköta vederbörande. All fördröjning av operation innebär en kraftig ökning av tiden för rehabilitering och ökad risk för mortlitet. Före transport smärtlindring (t.ex. morfin) och fri venväg, under ambulanstransport syrgas 2 l/minut på grimma.
Patientinformation:  www.1177.se

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

