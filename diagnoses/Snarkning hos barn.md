# Snarkning hos barn.

URL: https://www.praktiskmedicin.se/sjukdomar/snarkning-hos-barn/



Kategori: Mobilt BankID på annan enhet

#### Inget hittades

## Orsak

Oftast ett högt andningshinder som förstorad adenoid, eller förstorade tonsiller. Barn har normalt stora tonsiller (ffa från ca 4 års ålder) som för de flesta inte ger problem och besvärande snarkning kan förekomma utan att tonsiller ser kraftigt förstorade ut vid inspektion. Adenoiden utvecklas i ca 2 års åldern och tillbakabildas i ca 7–10 års åldern. Snarkning förekommer hos ca 6-10% av barn i förskoleålder och ca 1% har sömnapné.

## Symtom

Snarkning. Olika grader av påverkan med följande symtom kan förekomma: Orolig sömn. Andningsuppehåll. Jugulära indragningar, paradoxal andning. Dagtrötthet, koncentrationssvårigheter eller hyperaktivitet. Svårt att äta. Dålig viktuppgång både beroende på födointag och på sämre utsöndring av tillväxthormon pga störd nattsömn. Nattlig urinavgång. Munandning. Täppt/ grötigt tal.
Snarkning före ett års ålder kan tala för medfödd anatomisk avvikelse och snarkande spädbarn bör alltid remitteras för vidare utredning.

## Status

Bedöm gom, uvula, tonsiller och titta i näsan. Tillväxt, utveckling. Ansiktskonfiguration. Fiberskopi via näsan ger ultimata bilden av hur god luftpassagen är.

## Behandling

Remiss till ÖNH specialist för bedömning och ställningstagande till behandling. Abrasio, tonsillotomi, tonsillektomi.

## Fördjupning

ÖNH-praktika. Engquist & Jonsson. 2006
Öron, näs- och halssjukdomar, huvud- och halskirurgi. Anniko (red.). 2001

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

