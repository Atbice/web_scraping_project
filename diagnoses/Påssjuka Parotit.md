# Påssjuka, Parotit

URL: https://www.praktiskmedicin.se/sjukdomar/parotit-passjuka/



Kategori: Mobilt BankID på annan enhet

#### Inget hittades

## Orsak

Parotitvirus inom gruppen paramyxovirus. Inkubationstid: 2–4 veckor.

## Symtom

Feber, sjukdomskänsla, huvudvärk följt av ömhet över parotiskörteln framför örat. Kan börja ensidigt men följs oftast av bilateral påverkan med tydlig svullnad. Kan orsaka svårighet att gapa och tugga. Sjukdomsduration ca 1 vecka.

## Differentialdiagnoser

Bakteriell spottkörtelinfektion, spottsten.

## Utredning

Klinisk diagnos som bekräftas med serologi.
Smittsamhet: Dropp- och kontaktsmitta. Smittsamheten anses vara från ett par dagar innan spottkörtelsvullnad uppstår till ca fem dagar efter svullnaden uppkommit men skulle kunna vara längre med tanke på att virus påvisats i saliv sju dagar innan och nio dagar efter parotissvullnad. Komplikationer: Orkit med risk för sekundär sterilitet om insjuknad efter puberteten. Även ovarier samt pankreas kan angripas. Kan orsaka meningoencefalit som oftast är lindrig men kan leda till ensidig (oftast) dövhet.

## Behandling

Symtomatisk. Erbjudande om vaccination till ovaccinerade i omgivningen.
Påssjukevaccination ingår i allmänna vaccinationsprogrammet (MPR vid 18 månader samt i Åk 1-2) sedan 1982 och förekommer mycket sällan i Sverige.

## Fördjupning

Sjukdomsinformation om påssjuka. Folkhälsomyndigheten. https://www.folkhalsomyndigheten.se/smittskydd-beredskap/smittsamma-sjukdomar/passjuka/
Rikshandboken Barnhälsovård. http://www.rikshandboken-bhv.se
Patientinformation: www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

