# ACNES, Anterior (Abdominal) Cutaneous Nerve Entrapment Syndrome.

URL: https://www.praktiskmedicin.se/sjukdomar/acnes-anterior-cutan-nerve-entrapment-syndrome/



Kategori: Mobilt BankID på annan enhet

#### Inget hittades

## Definition

Anterior (eller Abdominal) Cutaneous Nerve Entrapment Syndrome, ACNES är en nervinklämning i bukväggen av kutan gren från någon av interkostalnerverna ThVII-XII.

## Orsak

Kan uppkomma efter trauma eller operation men är i många fall okänd. Förekommer i alla åldrar men ff.a. hos unga kvinnor. Underdiagnostiserad orsak till svår kronisk buksmärta.

## Symtom

Ensidig lokaliserad neuropatisk smärta på framsidan av buken i kanten av rektusmuskulaturen. Ökar vid sträckning/ kontraktion av bukmuskulaturen. Allt från molande IBS-liknande besvär i vila till intensivt brännande huggande smärta vid rörelse. Svårt att ligga på engagerade sidan.

## Differentialdiagnoser

Alla övriga orsaker till kronisk buksmärta men fr.a. hernia och postoperativa komplikationer (ärrvävnad). Hypermobilitet av något revben (8-10:e). Rectus muskelbristning eller hematom i främre bukväggen.

## Status

Identifiera ömmande lokalen via att sträcka bukmuskel eller spänna bukmuskulaturen. Carnetts tecken: liggande på britsen, samtidigt lyfta huvudet och ha raka ben – provocerar fram smärtan och lokalisation. I regel ett mindre område om ca 2×2 cm. Klämmer man huden i detta område mellan tumme-pekfinger klart ömmare (allodyni) än motsvarande område på andra sidan buken.

## Utredning

Anamnes, Carnetts tecken och lokalbedövning. Lokalbedövning kring den ömmande platsen – ska lindra. Utesluta övriga orsaker till kronisk buksmärta, inkl. lab.

## Behandling

Remissfall. Kirurgisk, neurektomi. Ev. upprepade inj. med lokalanestetika och kortison med hjälp av ultraljud. Perorala läkemedel har ingen större effekt. Risk för sensibilisering varför viktigt med tidig diagnos/ behandling.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

