# Syfilis, lues

URL: https://www.praktiskmedicin.se/sjukdomar/syfilis-lues/



Kategori: Mobilt BankID på annan enhet

#### Inget hittades

## Orsak

Spiroketen Trepanema pallidum. Smittar vid sexuell kontakt (tidig, kräver öppen lesion) samt blod och mor-foster via placenta (tidig och sen). Sällsynt i Sverige, men incidensen ökar. Sprids mest hos MSM och utlandskontakter.

## Symtom

Tidig: smitta inom ett år (primär, sekundär, latent). Sen: smitta för mer än ett år sen (tertiär och latent). Primär syfilis: (inkub.tid 10-90 dagar): förstorade lymfkörtlar i ljumskarna, oömma sår på penis under förhuden, i slidan eller vid ändtarm. 25% har inget sår. Såret läker utan behandling. Sekundär syfilis: (4-10 veckor efter primärsår): Hematogen spridning till olika organ. Ibland feber, huvud och ledvärk; mest karaktäristiskt: röda utslag över kroppen som kan likna andra dermatoser; glest håravfall. Leverpåverkan. Hjärta och hjärna kan så småningom drabbas. Sjukdomen kan också vara väsentligen symtomlös under år eller årtionden. Tertiär syfilis: (efter flera år): delas in i benign, kardiovaskulär och neurosyfilis. Huvudvärk, trötthet, encefalitbild, nervsmärtor (följer dermatom). Demensutveckling förekommer.

## Utredning

Serologi (finns olika specifika och ospecifika). Blodprovet kan bli positivt först 2-3 mån efter smittotillfället, kan vara negativt när patienten har den primära syfilislesionen. Ev. prov från sår initialt med PCR teknik. Serologi kan inte skilja på syfilis och nära besläktade icke veneriska treponematoser.

## Behandling

Pos serologier innebär remiss till venerolog, där sker behandling samt fortsatt utredning om fler samtidiga diagnoser. Antibiotika med licenspreparat (långverkande pc i inj.). Anmälan enligt Smittskyddslagen. Vaccin finns inte.

## Fördjupning

SSDVS:s riktlinjer länk
Patientinformation: www.1177.se

#### Lär dig mer

## Rättigheter och skyldigheter hos:

Patienten har rätt till empatiskt och fördomsfritt bemötande, information om sjukdomen och ibland kostnadsfri undersökning och behandling. Till skyldigheterna hör att vid misstanke på smitta av allmänfarlig sjukdom uppsöka läkare, följa från läkaren givna förhållningsregler, att uppge de personer som kan vara smittade.
Patienten har rätt att överklaga förhållningsregler som den tycker är omotiverade hos smittskyddsläkaren. Patienten har rätt till stödperson vid eventuell tvångsisolering.
Vid misstanke om att patient har en allmänfarlig sjukdom har läkaren skyldighet att fastställa diagnos. Alltså är det felaktigt att behandla på misstanke utan att första ta prov, t.ex. vid misstanke om gonorré. Läkaren ska också ge förhållningsregler till patienten så att den inte kan smitta någon annan, vilket ska göras innan diagnosen är säkerställd, se smittskyddsblad nedan. Förhållningsreglerna får inte avse vad som helst i livsföringen. En del av det som får inbegripas är: arbete, skolgång, förbud mot att donera blod, skyldighet att informera vårdgivare, skyldighet att informera sexualpartner och ha ett beteende med sexuella kontakter som minimerar risken för smittspridning, hålla hygienrutiner och att hålla regelbunden kontakt med behandlande läkare.
Vidare har läkaren eller annan hälso- sjukvårdspersonal med särskild kompetens skyldighet att se till att andra personer som kan vara smittade av samma sjukdom blir undersökta. Om patienten misstänkts bryta mot förhållningsregler och inte går att tala till rätta ska detta anmälas till smittskyddsläkaren. Om patienten eller potentiellt smittade kontakter trots information och uppmaning vägrar låta sig undersökas ska detta anmälas till smittskyddsläkaren.
Varje region har en smittskyddsläkare. Den har ett övergripande ansvar för den förebyggande verksamheten av smittsamma sjukdomar i regionen och kan behöva utöva myndighetsuppgifter enligt smittskyddslagen. Efter anmälan enligt ovan ska smittskyddsläkaren se till att potentiell smittbärare söker vård för provtagning och behandling. Det kan göras med hjälp av en blankett. Om patienten efter denna uppmaning söker läkare, ska denne läkare returnera blanketten omgående till smittskyddsläkaren, så att den inte hinner göra vidare åtgärder. Det kan också innebära personligt samtal med patienten.
Om det går så långt att åtgärder likt ovan inte hjälper kan smittskyddsläkaren begära biträde av polisen för bland annat undersökning eller föra eller återföra till isolering. Isolering är ovanligt men kan krävas om en individ inte underkastar sig åtgärder för att hindra smittspridning. Om detta beslutas i Förvaltningsrätten.
Syfilis är både anmälningspliktig, smittspårningspliktig och allmänfarlig.

## Fördjupning

Lista på anmälningspliktiga sjukdomar: folkhalsomyndigheten.se
Smittskyddsblad från smittskyddsläkarföreningen
Anmälan Sminet
Källor:
- Bok: Sten I. Infektionsmedicin, epidemiologi, klinik, terapi. 5:e upplag. Säve Förlag; 2011.
- Smittskyddslagen: https://www.riksdagen.se/sv/dokument-lagar/dokument/svensk-forfattningssamling/smittskyddslag-2004168_sfs-2004-168#K6
Författare:

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

