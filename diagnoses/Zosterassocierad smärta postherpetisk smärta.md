# Zosterassocierad smärta, postherpetisk smärta

URL: https://www.praktiskmedicin.se/sjukdomar/zosterassocierad-smarta-postherpetisk-smarta/



Kategori: Mobilt BankID på annan enhet

#### Inget hittades

## Definition

Smärta i samband med en akut herpes zosterinfektion (bältros) eller kvarvarande smärta efter att blåsorna läkts – postherpetisk smärta.

## Orsak

Herpes zosterinfektion.
Förebyggande: vaccination mot herpes zoster.

## Symtom

Akuta smärtan är nociceptiv, denna smärta kan uppkomma redan någon dag innan blåsorna uppträder. Postherpetisk smärta är neurogen med allt från obehag med domningskänsla till huggande, brännande och stickande stark smärta.
Status: Smärta i engagerande nervsegment. I det akuta skedet med blåsbildning inom dermatomet.

## Behandling

Vid herpes zosterinfektion ta ställning till behandling med virushämmande medel snarast möjligt, inom 72 timmar (valaciklovir eller aciklovir). Detta för att minska infektionen och att minska risken att utveckla postherpetisk smärta. Störst risk om pat är över 50 år och/eller har nedsatt immunförsvar. Akuta smärtan (nociceptiv) behandlas med paracetamol eller lättare opioider. Postherpetiska smärtan (neurogen) behandlas med tricykliska antidepressiva (amitryptilin) med dostitrering upp mot 75 mg/dygn. Vid mer huggande smärtor/otillräcklig effekt provas gabapentin, pregabalin eller karbamazepin. EMLA-kräm, om inte för stort engagerat område eller Capsinakräm verkar för en del patienter. TENS kan ibland vara ett värdefullt komplement. Se även Neuropatisk smärta.
Vid refraktära smärtor kan starka opioider liksom epidurala steriodinjektioner vara effektiva.
Aktuella Mediciner
Aciklovir: T Aciklovir.
Amitryptylin: T Saroten.
Capsaicin: Kräm Capsina. Kutant plåster Qutenza.
Gabapentin: K/T Gabapentin.
Karbamazepin: T Hermolepsin Retard. Oral susp/T Tegretol. T Tegretol Retard. T Trimonil Retard.
Lidokain: Kräm/Plåster EMLA.
Pregabalin: K LYRICA. K Pregabalin.
Starka opioider: T OxyContin. Plåster Norspan.
Tramadol: T Tramadol.
Valaciklovir: T Valaciclovir. Valtrex.
Dermatomkarta

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

