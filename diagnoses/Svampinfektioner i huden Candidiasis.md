# Svampinfektioner i huden: Candidiasis

URL: https://www.praktiskmedicin.se/sjukdomar/svampinfektioner-hudsvamp-candidiasis/



Kategori: Mobilt BankID på annan enhet

#### Inget hittades

## Orsak

Jästsvampen Candida albicans. Predisponerande faktorer: Diabetes, graviditet, antibiotikabehandling, obesitas.

## Symtom

Engagerar hud och/eller slemhinnor. På slemhinnor ses en vit beläggning på rodnad slemhinna. I hud ses starkt rodnad, vätskande hud med follikulära pustler utanför det engagerade området. I nagel noteras rodnat, svullet nagelband.
Munslemhinna: ”Torsk” hos nyfödda, patienter som behandlas med steroider för inhalation eller patienter med nedsatt allmäntillstånd. Intertrigo (hudveck): Framför allt under tung byst, ljumskar, axiller, bukveck. Försämras vid obesitas samt värme. Genital infektion: Vaginit/balanit ger klåda, irritation, flytning.
Övrigt: Paronyki. Munvinkelragader. Blöjdermatit. Interdigitalt, framför allt vid fuktigt arbete. Generell candidiasis vid immunsuppressiv behandling.

## Utredning

Vid typisk bild räcker kliniken. Odling vid atypisk bild.

## Differentialdiagnoser

Invers psoriasis. Seborroiskt eksem.

## Behandling

Lokalbehandling ofta tillräcklig, då med rena antimykotika såsom imidazol – (t.ex. klotrimazol, ekonazol, mikonazol), nystatin- eller terbinafinpreparat i olika beredningar beroende på lokalisation: Kräm, suspension, vagitorier, peroral behandling. Behandlingstid minst 3–4 veckor. Fortsätt behandlingen 2 veckor efter läkning för att undvika recidiv.
Viktigt att skölja munslemhinnan med vatten efter kortisoninhalation.
Egenvård: Tamponad i hudveck som tex Sorbact Fungi. Håll drabbade hudområdet luftigt och torrt.
Patientinformation:
1177

#### Aktuella Mediciner

Antimykotika
Ekonazol: Kräm/Puder/Vag Pevaryl.
Klotrimazol: Kombinationsförp./Kräm/Vag Canesten.
Mikonazol: Kräm Daktar.
Mikonazol + Grupp I: Kräm Daktacort. Kräm Cortimyk.
Terbinafin: Tabl./Kräm/Gel/Lösning Lamisil. Kräm/T Terbinafin.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

