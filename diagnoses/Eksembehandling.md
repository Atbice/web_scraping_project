# Eksembehandling

URL: https://www.praktiskmedicin.se/sjukdomar/eksembehandling/



Kategori: Mobilt BankID på annan enhet

#### Inget hittades

## Kort Sammanfattning av behandlingsavsnittet:

*  Topikala inflammationsdämpande preparat  dagligen till förbättring. Sedan utglesande. Oftast Grupp I-steroid till barn < 2 år samt i ansikte/hudveck/genitalt. Grupp II–III-steroid hos vuxna, men kan ibland behövas starkare än grupp I även till barn.
*  Mjukgörande som regelbunden underhållsbehandling/profylax.
*  Undvik frekvent kontakt med vatten/rengöringsmedel. Om behandlingsresistent eksem görs epikutantest för att utesluta kontaktallergi. Vid allergi, undvik allergenet för alltid.
*  Ev. remiss hudklinik om svårbehandlat eller behov av utredning av orsak.
Observera vikten av individanpassad behandlingsstrategi och patientutbildning.

## Förebyggande behandling

God patientutbildning för att öka egenvårdsförmågan.
Undvik att klia på huden eftersom det förvärrar eksemet via barriärskada och påföljande negativ klådspiral. Nyp i stället för att klia, bomullshandskar på natten vid kliande i sömnen. Mjukgörande, gärna kylskåpskall kan placeras bredvid sängen för att ta till istället för att klia.
Mjukgörande 1-2 gånger dagligen samt efter dusch och bad.
Patienten får själv komma på annat i hens vardag som triggar eksemet och ev. tillämpa följande: håll huden sval, undvik svettning, använd bomullskläder, undvik ylle, ej husdjur, rökfritt hem, god ventilation, lättstädat, undvik tagel/dun/ylle i sängkläder.
Vid påvisad kontaktallergi ska allergenet alltid undvikas.

## Behandling med lokala steroider

Lägsta möjliga styrka som dämpar eksemet effektivt på någon vecka. Om det tar längre tid än så och eksemen ofta kommer tillbaka bör högre styrka övervägas. 1 gång per dag tills klådan och rodnaden är helt borta och därefter två gånger i veckan. Vid lindrigt eksem sker denna underhållsbehandling ca två veckor, medan det vid måttligt och svårt eksem kan krävas i veckor till månader.

## Lokala kalcineurinhämmare

Takrolimus 0.03% (t.ex. salva Protopic) godkänt på vuxna och barn fr.o.m. 2 års ålder eller pimekrolimus (kräm Elidel, begränsad subvention). För patient som svarat bra vid akut behandling 2 ggr/dag kan preparatet användas som underhållsbehandling 1 gång/dag 2 ggr/vecka för hindrande av nytt eksemutbrott. Övervägs främst på känsliga lokaler. Ger ej hudatrofi. Om ej förbättring på 2–3 veckor övervägs andra alternativ. Kombineras ej med UV-ljusbehandling. Uppehåll i behandling under sommarmånaderna. En vanlig initial biverkan som patienten bör informeras om är en brännande känsla efter applikation.

## Otillräcklig effekt eller försämring

Oftast bristande compliance, infektioner eller kontaktallergi. Allergi mot själva steroiden förekommer, hydrokortison och hydrokortisonbutyrat (Locoid) mest vanligt. Mometason och betametason ovanligt. Vid svåra eksem, terapiresitstenta eller vid negativ påverkan på livskvalitet ska remiss skickas till hud- eller barnklinik. Där ställningstagande till UV-terapi eller systembehandling.

## Barn under 2 år

Inled med Grupp 1-steroid x 2, därefter utglesning under veckor, frekvent användning av mjukgörare.

#### Aktuella Mediciner 

Glukokortikoid Gr I: Kräm Mildison.
Mjukgörare: Kräm Miniderm. Kräm Miniderm Duo. Kutan emulsion Propyless. Kräm Propyderm. (ej barn under 4 veckor)
Mjukgörare utan tillsatser: Lotion/Kräm Essex. Kräm Locobase Protect/Repair.

## Barn över 2 år

Lokal kostikosteroid av lägre styrka till klåda och eksem är borta och ytterligare en kort tid. Efter att klåda och eksem är borta gäller underhållsbehandling med samma preparat varannan kväll/några kvällar i veckan. Mjukgörande. Specialistvård: takrolimus 0,03%.

#### Aktuella Mediciner

Kortikosteroid Gr I: Kräm Mildison.
Kortikosteroid Gr II: Kräm/Salva Emovat. Kräm/Salva/Kutan lösning Locoid.
Mjukgörare Kräm Karbamid i Essex APL 2 %/5 %/10 %. Kräm Karbasal. Kräm/Kutan emulsion Miniderm. Kutan emulsion Propyless. Fet kräm Locobase Protect. Kräm Propyderm. Kräm Oviderm.

## Vuxna

Grupp III-steroid 1 x 1 till eksem/klåda upphört och ytterligare några dagar (totalt ca 2–3 veckor), därefter underhållsbehandling genom utglesning, med samma kortikosteroid två dagar i veckan. Grupp I-II i ansikte/hudveck/genitalt, med eller utan mikonazol eller ekonazol, alternativt kalcineurinhämmare (salva Protopic, kräm Elidel). Svåra akuta eksem med vätskning etc. kan erfordra prednisolon per oralt 40 mg dagl. med nedtrappning under 10 dagar. Om tecken på infektion odling och eventuellt antibiotika. Mjukgörare regelbundet.
Behandling av sekundärinfekterat eksem, se separat behandlingsöversikt.

#### Aktuella Mediciner

Kortikosteroid Gr I: Kräm Mildison.
Kortikosteroid Gr II: Kräm/Salva Emovat. Kräm/Salva/Kutan lösning Locoid.
Kortikosteroid Gr III: Kräm Ovixan. Kräm/Salva Betnovat. Kräm/Salva Elocon.
Kortikosteroider och antimykotikum
Grupp I + mikonazol: Kräm Cortimyk. Kräm Daktacort.
Grupp II + ekonazol: Kräm Pevisone.
Prednisolon: T Prednisolon.
Mjukgörare Kräm/Kutan emulsion Canoderm. Kräm Oviderm. Kräm/Kutan emulsion Miniderm. Kutan emulsion Propyless. Fet kräm Locobase Protect. Kräm Karbamid i Essex APL 2 %/5 %/10 %. Kräm Karbasal. Kräm Decubal Lipid Cream. Kräm Decubal Clinic Cream (ej recept).
Kalcineurinhämmare: Salva Protopic 0,03%, 0,1%, Kräm Elidel
Patientinformation: www.doktorn.com
 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

