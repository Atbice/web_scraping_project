# Hepatit E

URL: https://www.praktiskmedicin.se/sjukdomar/hepatit-virushepatit-hepatit-e/



Kategori: Mobilt BankID på annan enhet

#### Inget hittades

## Orsak

Fekal-oral smittväg via förorenat vatten eller livsmedel (tex otillräckligt lagat kött). Sällan person-till-person smitta. 6-9% av svenska befolkningen har antikroppar. Inkubationstid 4-6 veckor.

## Symtom

Cirka 70% av fallen är subkliniska eller utvecklar en mild infektion. Kan orsaka svåra buksmärtor eftersom hepatit E orsakar kolecystit. Kan ge typisk hepatit, med stegrade transaminaser, billirubin, pK. Oftast enbart akut hepatit. Kan i enstaka fall hos immunsupprimerade orsaka kronisk hepatit.

## Utredning

Anti-HEV IgM antikroppar för diagnos och kan påvisas upp till 6 mån efter det akuta insjuknandet. Anti-HEV IgG bildas någon vecka senare än IgM. HEV-RNA ses oftast upp till 2 veckor efter insjuknande, hos vissa upp till 7 veckor. HEV-RNA kan även mätas i feaces. Normalisering av transaminaser vanligen 1-6 veckor efter insjuknande. Smittsam under tiden från 2v innan transaminaserna stiger, upp till 3v efter insjuknande.

## Behandling

Ingen specifik terapi, dock har behandling med ribavirin haft gott resultat, även hos immunsupprimerade. Första steget hos immunsupprimerade är att försöka minska den immunsupprimerade behandlingen. Det finns ett licensierat rekombinant hepatit E-vaccin med en vaccinationseffekt på 96% efter 1 år och 87% efter 4,5 år, men finns endast i Kina.
Anmälningspliktig. sminet.se
Fördjupning: folkhalsomyndigheten.se

#### Lär dig mer

## Rättigheter och skyldigheter hos:

Patienten har rätt till empatiskt och fördomsfritt bemötande, information om sjukdomen och ibland kostnadsfri undersökning och behandling. Till skyldigheterna hör att vid misstanke på smitta av allmänfarlig sjukdom uppsöka läkare, följa från läkaren givna förhållningsregler, att uppge de personer som kan vara smittade.
Patienten har rätt att överklaga förhållningsregler som den tycker är omotiverade hos smittskyddsläkaren. Patienten har rätt till stödperson vid eventuell tvångsisolering.
Vid misstanke om att patient har en allmänfarlig sjukdom har läkaren skyldighet att fastställa diagnos. Alltså är det felaktigt att behandla på misstanke utan att första ta prov, t.ex. vid misstanke om gonorré. Läkaren ska också ge förhållningsregler till patienten så att den inte kan smitta någon annan, vilket ska göras innan diagnosen är säkerställd, se smittskyddsblad nedan. Förhållningsreglerna får inte avse vad som helst i livsföringen. En del av det som får inbegripas är: arbete, skolgång, förbud mot att donera blod, skyldighet att informera vårdgivare, skyldighet att informera sexualpartner och ha ett beteende med sexuella kontakter som minimerar risken för smittspridning, hålla hygienrutiner och att hålla regelbunden kontakt med behandlande läkare.
Vidare har läkaren eller annan hälso- sjukvårdspersonal med särskild kompetens skyldighet att se till att andra personer som kan vara smittade av samma sjukdom blir undersökta. Om patienten misstänkts bryta mot förhållningsregler och inte går att tala till rätta ska detta anmälas till smittskyddsläkaren. Om patienten eller potentiellt smittade kontakter trots information och uppmaning vägrar låta sig undersökas ska detta anmälas till smittskyddsläkaren.
Varje region har en smittskyddsläkare. Den har ett övergripande ansvar för den förebyggande verksamheten av smittsamma sjukdomar i regionen och kan behöva utöva myndighetsuppgifter enligt smittskyddslagen. Efter anmälan enligt ovan ska smittskyddsläkaren se till att potentiell smittbärare söker vård för provtagning och behandling. Det kan göras med hjälp av en blankett. Om patienten efter denna uppmaning söker läkare, ska denne läkare returnera blanketten omgående till smittskyddsläkaren, så att den inte hinner göra vidare åtgärder. Det kan också innebära personligt samtal med patienten.
Om det går så långt att åtgärder likt ovan inte hjälper kan smittskyddsläkaren begära biträde av polisen för bland annat undersökning eller föra eller återföra till isolering. Isolering är ovanligt men kan krävas om en individ inte underkastar sig åtgärder för att hindra smittspridning. Om detta beslutas i Förvaltningsrätten.
Hepatit E räknas som både anmälningspliktiga, smittspårningspliktiga och allmänfarliga sjukdomar.

## Fördjupning

Lista på anmälningspliktiga sjukdomar: folkhalsomyndigheten.se
Smittskyddsblad från smittskyddsläkarföreningen
Anmälan Sminet
Källor:
- Bok: Sten I. Infektionsmedicin, epidemiologi, klinik, terapi. 5:e upplag. Säve Förlag; 2011.
- Smittskyddslagen: https://www.riksdagen.se/sv/dokument-lagar/dokument/svensk-forfattningssamling/smittskyddslag-2004168_sfs-2004-168#K6
Författare:

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

