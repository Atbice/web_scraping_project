# Melasma

URL: https://www.praktiskmedicin.se/sjukdomar/melasma/



Kategori: Mobilt BankID på annan enhet

#### Inget hittades

## Definition

Melasma, även kallat kloasma, är en vanlig hudåkomma som innebär hyperpigmentering på grund av högaktiva melanocyter som disponerar överblivet melanin i epidermis och dermis. Melasma är kroniskt och återkommer ofta vid till exempel solexponering. Vanligare hos kvinnor i reproduktionsåldern.

## Orsak

Orsak och triggerfaktorer till melasma är främst:
- Solexponering
- Hudtyp – vanligast vid Fitzpatrick III-IV
- Hormonella faktorer – graviditet, p-piller, östrogenbehandling
- Ärftlighet
Andra faktorer som kan bidra till melasma är vissa kosmetika, fotosensitiserande läkemedel, vissa anitepileptika och zinkbrist.

## Status

Vanligen syns melasma som oregelbunden, brun eller ljusbrun makulär hyperpigmentering symmetriskt disponerad på solexponerad hud. Oftast förekommer melasma i ansiktet, det vill säga kinder, panna, näsa, ovanför läppen. Extrafaciala lokaler är ovanligare och förekommer oftast efter menopaus. Kan involvera armar, bröst, rygg med mera.

## Utredning

I första hand klinisk diagnos.

## Differentialdiagnoser

Lentigo solaris, postinflammatorisk hyperpigmentering, läkemedelsexantem, fototoxisk dermatit, diskoid lupus erytematosus, Hori’s nevus

## Behandling

Extra försiktighet med solexponering under graviditet.
Melasma som debuterat under graviditet kan gå i spontanremission, men kan enkelt återkomma vid till exempel solexponering.
Eftersom solexponering triggar melasma oavsett orsak, ska detta i möjligaste mån undvikas om patienten upplever hyperpigmenteringarna som oönskade. Det vill säga patienten bör undvika solen, ha skyddande kläder/keps/hatt och/eller solskydd med SPF
Eventuellt kan p-piller sättas ut, men det är ingen garanti för remission.
Kosmetiska behandlingar som patienten själv bekostar bör först diskuteras med dermatolog.

#### Patientinformation

www.doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

