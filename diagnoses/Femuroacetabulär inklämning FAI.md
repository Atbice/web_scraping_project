# Femuro-acetabulär inklämning, FAI

URL: https://www.praktiskmedicin.se/sjukdomar/hoftbesvar-hoftvark/



Kategori: Mobilt BankID på annan enhet

#### Inget hittades

## Definition

Pålagringar på lårbenshalsen (cam) och acetabulum (pincer) som kan innebära tryck och skada på broskringen (labrum acetabuli) och ledbrosket.

## Orsak

Skadan uppkommer framförallt vid belastning i ledens ytterlägen, vilket förekommer i idrotter som fotboll och ishockey.

## Symtom

Initialt symtomfritt, med mer skada på broskring och ledbrosk följer smärta vid belastning. Smärtan förläggs i ljumsken men även annan smärtlokalisation är vanlig, vilket kan göra diagnosen svår.

## Status

Rörelseomfång i höftleden med flektion, extension, inåt/utåtrotation både i 0 resp. 90 graders flektion – adduktion/abduktion kontrolleras. Vid inklämning är det framförallt inskränkt rörlighet vid inåt resp. utåtrotation. Ofta är dessa rörelser också smärtsamma. Kontrollera också kraft, och rygg och palpera.

## Differentialdiagnoser

Höftledsartros. Trokanterbursit. Snapping hip. Höftledsdysplasi. Sakroiliakaledsbesvär. Symfysit. Ryggutlösta besvär. Nervsmärtor. Kondromatos (fri kropp i leden).

## Utredning

Röntgen med frågeställning artros och förekomst av CAM resp. PINCERförändringar – denna undersökning tillsammans med statusfynd ger diagnosen.

## Behandling

Fysioterapeutisk behandling. Ev. höftledsartroskopi med resektion av förändringar.
Fördjupning: Läkartidningen: 36/2014. Höftledsartroskopi

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

