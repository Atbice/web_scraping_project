# Gastrit: kronisk, atrofisk, autoimmun

URL: https://www.praktiskmedicin.se/sjukdomar/kronisk-gastrit-atrofisk-gastrit-gastrit-a/



Kategori: Mobilt BankID på annan enhet

#### Inget hittades

## Definition

Gastrit innebär histologiskt verifierad inflammatorisk reaktion med atrofi i ventrikelns slemhinna.

## Orsaker

Hereditet. Typ A gastrit (autoimmun atrofisk gastrit – ofta kopplad till hypotyreos, diabetes mellitus och vitiligo): Autoimmun gastrit i corpus och fundus ger atrofi med bortfall av saltsyrasekretion samt Intrinsic factor (IF). Risk för perniciös anemi. Livslång vitamin B12-substitution. Risk för bakteriell överväxt i tunntarmen på grund av akyli – labmässigt lågt pepsinogen A, parietalcellsantikroppar påvisbara och förhöjda gastrinnivåer.
Typ B-gastrit (antral): Infektion med Helicobacter Pylori ger förhöjt serumgastrin samt därmed också förhöjd saltsyraproduktion. Bilden som oftast ses vid duodenalulcus.
Pangastrit: Atrofik gastritbild efter Helicobacter Pylori-infektion, ger låg saltsyraproduktion. Finns ingen överensstämmelse mellan dyspeptiska symtom och histologiska fynd. Oklart i vilken utsträckning reflux av gallsyror, alkohol samt immunologiska reaktioner bidrar till utvecklingen av kronisk gastrit.

## Utredning

Gastroskopi med px. Bestämning av S-B12, P-folat, S-metylmalonat och/eller S-homocystein. P-glukos, HbA1c, Helicobakter Pylori test.
S-gastrin (> 75 mmol/L) och S-pepsinogen A (< 25 mmol/L) talar starkt för atrofisk gastrit.
Antikroppar mot transglutaminas. Se också avsnittet Vitamin B12-brist i kapitlet Hematologi och koagulation.

## Behandling

Vitamin B12 om brist på detta, som underhållsbehandling 1 mgx1. Vid folsyrabrist substitueras denna med 1 mgx1 efter att första 2 veckorna tagit 5 mg dagligen. Typ B-gastrit behandlas med eradikering av helicobacter pylori. Vid positivt H pyloritest – eradikering enligt Nationell riktlinje. Kombination av amoxicillin, esomeprazol och klaritromycin i kur på en vecka, vid pc-allergi ges PPIx2, klaritromycin 500mgx2 och metronidazol 400 mgx2 i en vecka. Se även avsnittet Ulcus kapitlet Kirurgi.
Patientinformation: www.doktorn.com
Aktuella Mediciner
Folsyra: T Folacin. T Folsyra.
Vitamin B12: T Betolvidon. T Betolvex.
Amoxicillin: T Amoxicillin.
Klaritromycin: T Clarithromycin. T Klacid.
Metronidazol: T Flagyl. T Metronidazol.
Protonpumpshämmare: K Esomeprazol. T Nexium. Omeprazol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

