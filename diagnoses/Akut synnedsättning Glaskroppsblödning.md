# Akut synnedsättning: Glaskroppsblödning

URL: https://www.praktiskmedicin.se/sjukdomar/akut-synnedsattning-glaskroppsblodning/



Kategori: Mobilt BankID på annan enhet

#### Inget hittades

## Orsak

Vanligen blödning från kärlnybildningar vid proliferativ diabetesretinopati eller tidigare genomgången kärlocklusion men kan även orsakas av retinala rupturer, näthinneavlossning, trauma, blödning från makuladegeneration eller makroaneurysm.

## Symtom

Ganska hastigt debuterande synnedsättning. Ofta, men inte alltid har denna föregåtts av rikligt med mörka prickar i synfältet och ev ljusblixtar ffa vid ögonrörelser.

## Status

Vid undersökning i genomfallande ljus ses dålig eller helt upphävd röd reflex.

## Behandling

Akut remiss till ögonklinik. Om blödningen förhindrar insyn skall ögats bakre segment undersökas med ultraljud direkt för att utesluta bakomliggande rupturer eller näthinneavlossning som kräver akut operation. Så snart blödningen resorberats bedöms ögonbotten och eventuell patologi behandlas. Vid mycket tät blödning som inte resorberas i rimlig tid (<1 månad) eller om enögd patient kan kirurgisk utrymning av blödningen övervägas.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

