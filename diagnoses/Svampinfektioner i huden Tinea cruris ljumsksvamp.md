# Svampinfektioner i huden: Tinea cruris, ljumsksvamp

URL: https://www.praktiskmedicin.se/sjukdomar/svampinfektioner-hudsvamp-tinea-cruris-lj/



Kategori: Mobilt BankID på annan enhet

#### Inget hittades

## Orsak

Ffa dermatofyten Trichophyton rubrum samt Trichophyton mentagrophytes.

## Symtom

Välavgränsat, fjällande, rödbrunt utslag i ljumskar och en bit ner på lår samt över skrotum. Låg smittsamhet men kan smitta via lånade handdukar samt bänkar i bastu, omklädningsrum. Varmt, fuktigt klimat, hårt åtsittande kläder främjar uppkomsten. Vanligast hos yngre män. Lätt till stark klåda.
Differentialdiagnoser: Candidaintertrigo. Seborroiskt eksem. Invers psoriasis. Erytrasma.

## Utredning

Klinisk bild räcker i typiska fall. Vid atypisk lokalisation (t.ex. enbart ljumskveck) eller utseende (follikulliter, utbredda annulära förändringar) görs svampodling; ger falskt neg resultat om pat nyligen använt antimykotisk kräm. Alternativt direktmikroskopering – provet skall tas från kant på färsk hudlesion (20–30 % KOH droppas över provet). Inspektera fötterna efter fotmykos som ibland förekommer samtidigt.

## Behandling

Vid klåda och irritation ges initialt grupp I–II-steroid i kombination med antimykotiskt preparat i 7–10 dagar. Därefter antimykotiskt medel (imidazolderivat som t.ex. mikonazol, ekonazol) i 2–3 veckor. Behandlingen skall pågå tills förändringarna är läkta och därefter i ytterligare 1–2 veckor. Alternativ är terbinafinkräm i 2 veckor. Ge aldrig rent steroidpreparat till ljumskar vid misstanke om svamp.
Håll huden torr, lufttorka efter dusch, ej åtsittande underkläder.
Aktuella Mediciner
Ekonazol: Kräm Pevaryl.
Ekonazol + Grupp II: Kräm Pevisone.
Mikonazol: Kräm Daktar.
Mikonazol + Grupp I: Kräm Daktacort. Kräm Cortimyk.
Terbinafin: Kräm Lamisil. Kräm Terbinafin.
Övrigt
Bakterie- och svampbindande förband: Sorbact (Receptfritt)

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

