# Akut lumbago, ryggskott

URL: https://www.praktiskmedicin.se/sjukdomar/lumbago-akut-ryggskott-akut-lumbago/



Kategori: Mobilt BankID på annan enhet

#### Inget hittades

## Definition

Hastigt påkommande ryggsmärta, i regel i ländryggen. Ingen smärtutstrålning nedom knät och ingen patologisk neurologi.

## Orsak

Utlöses av vanliga rutinrörelser såsom nysning, oförsiktig rörelse, tyngre lyft (särskilt vid böjda och vridna arbetsställningar) eller arbete på skakiga underlag (till exempel truckar, traktorer). Vilka strukturer som ger smärtan är oftast oklart.
Facettledssyndromet anses orsakas av låsning i intervertebrala leder efter vridning + lyft eller av artros.
Iliolumbalsyndromet orsakat av ligamentruptur L5 – crista vid lyft.

## Symtom

Smärta och värk i ländryggen ner mot glutealregionen. Ofta analgetikakrävande. Kroppsrörelser och promenader efter förmåga lindrar ofta.

## Status

Lasègues test är i regel falskt positiv. Uttalad stelhet, hälta, rörelseinskränkning.

## Differentialdiagnoser

Rygginsufficiens, lumbago-ischias, diskbråck, Mb Bechterew, kotkompression, dissekerande aortaaneurysm.

## Behandling

- Analgetika, NSAID/Coxib. Eventuellt i kombination med klorzoxazon.
- Uppvärmning av det drabbade området (värmedyna, promenad) kombinerat med försiktig stretching av de stelaste muskelpartierna.
- I akutskedet kan såväl kiropraktor-, naprapat- som fysioterapibehandling (gärna OMT-[Ortopedisk Manuell Terapi]utbildad fysioterapeut) ge gott resultat.
- Vid svårare fall vila i psoasläge vilket innebär kudde/pall under fötter och underben så att knän och höfter hålls vinkelräta samt successiv fysisk aktivering.
- Pröva omgående med försiktig bukmuskelträning med endast lätt bukmuskelanspänning när man ligger i psoasläge!
- Snar återgång i vardagliga aktiviteter/arbete har visat sig ge bättre läkning än långdragen sjukskrivning och passivitet.
- Ryggträning, vattengymnastik, promenader.
- Iliolumbalsyndromet kan reagera med snabb (men temporär) smärtfrihet med inj. lokalt med Xylocain.
- Vidare utredning om ej normalt läkningsförlopp (se Ryggsmärta i detta kapitel).
Vid akut ryggskott psoasställning + kylande omslag (Coldpack – finns på apoteket) under 5 minuter. Ta därefter bort kylomslaget under 10 minuter. Upprepa 3 gånger. Andra upplever att värmedyna ger bättre smärtlindring.
Patientinformation:  www.1177.se

#### Aktuella Mediciner

Klorzoxazon – muskelavslappande: T Paraflex.
Bensodiazepin: Stesolid kortvarigt.
NSAID: T Diklofenak. T Ibuprofen. T Naproxen. K Orudis retard.
Coxib: T Celecoxib, T Etoricoxib 
Opiat: T Dolcontin. T Dolcontin. Kort förskrivningstid pga snabb tillvänjning.
Paracetamol: T Alvedon. T Panodil.
Tapentadol: T Palexia. Kort förskrivningstid pga snabb tillvänjning.
Tramadol: T Tramadol. Kort förskrivningstid pga snabb tillvänjning.
Obstipationsprofylax
Makrogol: Oral lösn Forlax. Oral lösn Movicol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

