# Herpes zoster, bältros

URL: https://www.praktiskmedicin.se/sjukdomar/herpes-zoster-baltros-2/



Kategori: Mobilt BankID på annan enhet

#### Inget hittades

## Orsak

Bältros eller herpes zoster orsakas av reaktivering av varicella zostervirus i ett spinal- eller kranialnervsganglion. Insjuknande förutsätter att man haft en primär varicella-infektion. Vid 12 års ålder är cirka 90 procent av alla svenska barn seropositiva för varicella zoster. Bältros kan utlösas av sjukdom som sätter ner immunförsvaret, trauma, solbelysning, tandläkaringrepp med mera.

## Symtom

Bältros ger segmentell, ofta smärtsam sjukdom. Det är vanligt med prodromalsymtom i form av lokala smärtor. Dessa kan misstas för exempelvis angina pectoris, akut buk eller njursten. Det finns teorier om att det inte alltid måste bildas blåsor/ustlag, utan att bältros endast visar sig som smärtor. Smärtorna är dels konstanta, dels paroxysmalt blixtrande och klingar oftast av. Framför allt äldre kan ha kroniska smärtor (post-herpetisk smärta). Risk för ögonskador vid engagemang av N. nasociliaris. Ska misstänks kliniskt vid blåsor på nästippen.

## Status

Bältros kan ge känselstörningar som hyperestesi, över anatomiska dermatom. Spridda/grupperade vätskefyllda blåsor/pustler på rodnad bas ses ofta. Ibland ses hemorragiska blåsor/nekros.

## Differentialdiagnoser

Herpes simplex (PCR med blåsinnehåll ger diagnos om oklart).

## Behandling

Okomplicerad bältros/herpes zoster hos patient < 50 år, utan immunsuppression kräver ingen antiviral terapi. Analgetika vid behov. I alla övriga fall ges antiviral terapi inom 72 timmar med valaciklovir 500 mg 2×3 i 7 dagar alternativt aciklovir 800mg x 5 i 7 dagar. I komplicerade fall aciklovir intravenöst.
För behandling av post-herpetisk smärta, se Neuropatisk smärta.
Hos högriskpatient antiviral profylax.

#### Det finns två vacciner:

Zostavax (levande försvagat vaccin som minskar risk för post-herpetisk smärta) som kom 2013, och Shingrix (specifikt antigen med adjuvans som både minskar risk för infektion och post-herpetisk smärta) som kom 2020 (tillhandahålls ej i Sverige för närvarande).

#### Aktuella Mediciner

Antivirala medel
Aciklovir: T Aciklovir
Valaciklovir: T Valaciclovir, T Valtrex
Vaccin- profylax
Inj. Zostavax.
Inj. Shingrix

## Fördjupning

För bilder: vaccin.se 1177.se
Patientinformation: Doktorn.com

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

