# Trombocytopeni, immunologisk trombocytopeni, ITP

URL: https://www.praktiskmedicin.se/sjukdomar/trombocytopeni/



Kategori: Mobilt BankID på annan enhet

#### Inget hittades

## Definition

Trombocytplasmakoncentration (TPK) under 150 x 109/L.
ITP, Idiopatisk Trombocytopen Purpura. ITP-sjukdomen kan vara primär eller sekundär till ett annat tillstånd. ITP-sjukdomen indelas i tre skilda faser: (i) nydiagnosticerad ITP, (ii) persisterande ITP och (iii) kronisk ITP. Indelningen baseras på den tid som förflutit efter diagnos: 0–3 månader, 3–12 månader, respektive > 12 månader.

## Orsak

Trombocytopeni kan ha många olika orsaker.
1. Minskad produktion av trombocyter, benmärginfiltration: fibros, lymfom, myelom, leukemi, metastaserande solid tumör, aplastisk anemi, MDS och PN. Toxisk benmärgspåverkan: cytostatika, kronisk alkoholkonsumtion och strålning. Viroser: hiv, CMV, EBV, mässlingsvirus m.fl., B12/ folatbrist, kongenitala trombocytopenier (mycket ovanliga).
2. Splenomegali, poolning av trombocyter ger vanligtvis en mild trombocytopeni 50-100 x 109/L sekundärt till hematologiska tumörsjukdomar, infektioner, inlagringssjukdomar, portal hypertension, hjärtsvikt.
3. Ökad destruktion av trombocyter.
Immunologisk, primär ITP, sekundär associerad med ITP, SLE, hiv-, H. pylori, läkemedel, hepatit C, lymfom, posttransfusionspurpura.
Icke immunologisk. Mikroangiopatier: (trombotisk trombocytopen purpura (TTP), hemolytiskt uremiskt syndrom (HUS), disseminerad intravasal koagulation (DIC), vid t.ex. sepsis, preeklampsi/eklampsi, HELLP-syndrom), levercirrhos, hjärtklaffsjukdom, pulmonell hypertension, vWD typ 2B. Kan utgöra en självständig åkomma, s.k. Primär trombocytopeni.
Sekundär trombocytopeni ses:
– vid nedsatt produktion av trombocyter i benmärg. Vid aplastisk anemi, leukemi, lymfom, strålning, kemoterapi, vissa läkemedel (t.ex. thiaziddiuretika), B12/folatbrist och vid uttalad alkoholkonsumtion.
– i efterförloppet till virusinfektioner som t.ex. parotit, pertussis, rubella.
– vid ökad nedbrytning av trombocyter i blodet. Vanligast är idiopatisk trombocytopen purpura men trombocytopeni förekommer också vid autoimmuna sjukdomar som t.ex. SLE, polyarterit samt i samband med graviditet. Dessutom som en komplikation till ffa heparinbehandling (HIT)
– vid splenomegali då trombocyterna ansamlas i mjälten.

## Symtom

De flesta patienter med TPK över 50 x 109/L saknar oftast symtom. Generell ökad blödningsrisk då trombocytantalet understiger TPK < 20 x109/L. Petekiala blödningar på ffa underbenen. Mukosablödningar i mun, näsa, mag-tarmkanal, urinvägar och menorrhagier. Hematom efter smärre trauma.
TPK < 5 x109/L kan ge livshotande blödningar.

## Diagnos

Anamnes: Blödningshistoria, komorbiditet, läkemedel, ärftlighet.
Status. Blödningar, lever, mjälte. Riktat status beroende på klinisk bild. Då trombocytopenin är konstaterad efterforskas utlösande orsak.

## Utredning

Hos patienter med TPK under 80×109/L analyseras TPK i citratrör för att utesluta pseudotrombocytopeni. I övrigt kontrolleras blodstatus, differentialräkning, S-Natrium, S-Kalium, S-Kalcium, S-Kreatinin, S-ASAT, S-ALAT, S- ALP, S-LD, S-Bilirubin, tyreoideafunktion, S-elfores, hepatit B/C, HIV, ANA, H. pylori-serologi, graviditetstest där tillämpligt, SR, CRP, PK, APTT, B12/folat.
CT buk/ eller ultraljud vid spleno- eller hepatomegali.
Utvidgad utredning beroende på klinisk bild.
Utvidgad utredning via hematolog med benmärgsundersökning, trombocytantikroppstest (MAIPA och PAIgG), plasma-trombopoietin (P-TPO)
Isolerad trombocytopeni med blödning och kombinationen lågt TPK + lågt Hb + lågt LPK remitteras akut till barn, medicin- eller hematologklinik.
Vid TPK under 50×109/L och där bakomliggande orsak till trombocytopenin inte kunnat fastställas: utredning av hematolog.

## Behandling

Kausal terapi beroende på grundsjukdom.
Vid ITP: behandling via hematolog och kan inkludera: steroider, iv immunoglobulin, Rituximab, TPO-mimetika och splenektomi. Ett fleral andra preparat kan komma ifråga.
I övrigt behandlas grundsjukdomen och trombocytopenin följs upp. Patienter med trombocytopeni skall ej använda ASA. Konsultera hematolog vid indikation för antitrombotika/antikoagulantia.
Övriga hemostasbefrämjande åtgärder är cyklokapron, Desmopressin och trombocyttransfusion. Indikationerna för trombocyttransfusioner vid trombocytopeni är allvarlig eller livshotande blödning och kirurgiska ingrepp. Undvik vid TTP!!

## Fördjupning

Svenska Föreningen för Hematologi. Immunologisk trombocytopeni (ITP) hos vuxna
Nationella rekommendationer för diagnostik och behandling.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

