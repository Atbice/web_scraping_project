# Tromboflebit.

URL: https://www.praktiskmedicin.se/sjukdomar/tromboflebit-2/



Kategori: Mobilt BankID på annan enhet

#### Inget hittades

## Definition

Trombos i ytlig ven, oftast v saphena magna eller parva med inflammatorisk reaktion.

## Orsak

Kan uppstå spontant i varikösa kärl, venös insufficiens, vid Mb Buerger, vid koaguleringsdefekter, läkemedelsutlöst samt som ett paramalignt fenomen. Dessutom ofta sekundärt efter injektion, infusion eller efter variceroperation.

## Symtom

Ömhet och smärta utmed ytlig ven ofta på ena benet, alt. i arm fr.a. efter infusioner.

## Status

Svullnad, värmeökning och/eller rodnad. Palpabel förhårdnad.

## Differentialdiagnos

Djup ventrombos. Erysipelas. Venös insufficiens.

## Utredning

Klinisk diagnos. Vid hög tromboflebit utförs ultraljud för att utesluta DVT. D-dimer har inget värde vid denna diagnos annat än att använda vid misstanke om DVT.

## Behandling

Vid tromboflebit i närheten av ljumsken, misstänk djup ventrombos. Akutremiss till sjukhus – ultraljud.
Distal tromboflebit (nedom knät): <5 cm och okomplicerad behandlas lokalt med glukosaminoglykanpolysulfat (kräm Hirudoid). Masseras in i huden 3-4 ggr dagligen tills symtomfrihet. Även vid lokaliserad tromboflebit sekundär till perifer venkateter. Kompressionsstrumpa har ingen effekt på tromboflebit men kan ge viss symtomlindring.
Proximal tromboflebit (ovan knät) och utbredda distala >5 cm: Antitrombosmedlet fondaparinux (inj Arixtra) enligt FASS eller lågmolekylärt heparin (LMH) t.ex. dalteparin (Fragmin) 200 E/kg, tinzaparin (Innohep) 175 E/kg eller Klexane 1,5 mg/kg sc x 1 i 14 dagar. Därefter halverad dos i 20 dagar. Reducerad dos vid nedsatt njurfunktion samt ökad blödningsrisk , se FASS. Förlängs behandling vid tromboflebit nära (<5 cm) från inmynningen i djupa vensystemet. I första hand rekommenderas fondaparanix men i vissa grupper, se janusinfo, rekommenderas istället LMH.
Terapisvikt eller recidiverande tromboflebit: Förlängd behandling med fondapurnix/LMH, malignitets- och koagulationsutredning samt ev. remiss till kärlkirurg

## Fördjupning

Läkemedelsboken. länk
Janusinfo

#### Aktuella Mediciner

Medel för lokalbehandling: Kräm Hirudoid.
Antitrombosmedel: Inj Arixtra.
Lågmolekylärt heparin LMH: Inj. Fragmin/Inj. Innohep/Inj. Klexane.
 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

