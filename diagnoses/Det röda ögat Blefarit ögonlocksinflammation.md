# Det röda ögat: Blefarit, ögonlocksinflammation

URL: https://www.praktiskmedicin.se/sjukdomar/det-roda-ogat-blefarit-ogonlocksinflammati/



Kategori: Mobilt BankID på annan enhet

#### Inget hittades

## Orsak

Komplex och ej helt känd etiologi. Främre blefarit utgörs av en inflammation i ögonlockskanter ofta sekundärt till seborroisk dermatit eller infektion (ofta stafylococker). Torra ögon och akne rosacea predisponerande. Vid en bakre blefarit föreligger en dysfunktion i Meiboms körtlar. Ofta samtidiga besvär med torra ögon.

## Symtom

Rodnad i ögonlockskanter och ögon. Klåda. Sveda. Brännande känsla. Gruskänsla. Dimsyn vid synansträngning. Sekret med krustabildning. Kronisk sjukdom som går i skov. Typiskt är besvären värre på morgonen.

## Status

Svullna och rodnade ögonlockskanter p.g.a. inflammerade meibomskörtlar. Krustor i cilierna samt oftast seborroiskt eksem i t.ex. ögonbryn och hårbotten. Instabil tårfilm.

## Behandling

Riktar sig till symtomkontroll och minskade inflammationstecken. Ögonlockshygien med varma kompresser och massage av ögonlocken morgon och kväll. Efter rengöring installation av tårsubstitut. Behandlingen bör fortsätta även efter symtomregress. Antibiotikasalva (Fucithalmic) kan ges vid akuta besvär under en kortare tid. Orala antibiotika kan behövas vid verifierat Meibomitengagemang. Ev. svag steroidsalva under någon vecka. Seborroisk dermatit som behandlas med ketonazolschampo kan förbättra blefariten. På apotek finns våtservetter anpassade till rengöring av ögonlockskanterna vid blefarit.

#### Aktuella Mediciner

Fusidinsyra: Ögonsalva Fucithalmic.
Kloramfenikol: Ögondr/Ögonsalva Kloramfenikol.
Ketoconazol: Schampo Fungoral. Schampo Ketoconazol.
Tårsubstitut: Ögonsalva Oculentum Simplex APL, Ögondrp. Artelac, Ögondr Bion Tears, Ögondr Oculac. Ögongel -Oftagel. Ögondrp. Sincon. Ögongel Viscotears. Oxyal ögondroppar med hyaluronsyra, Systane Balance,,Ögonspray Tears again Lipidspray/Sensitive, Thealoz Duo. Tårsubstitut kan köpas receptfritt.
Oxitetracyklin. Polymycin B: Ögonsalva Terracortril med Polymyxin B. (innehåller svag steroid)
Svag steroid: Ögonsalva Ficortril.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

