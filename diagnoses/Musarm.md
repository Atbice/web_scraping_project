# Musarm.

URL: https://www.praktiskmedicin.se/sjukdomar/musarm/



Kategori: Mobilt BankID på annan enhet

#### Inget hittades

## Definition

Belastningsrelaterade besvär i nacke/axel/arm/handled/hand efter arbete vid dator/surfplatta. I medicinsk bemärkelse ingen strikt diagnos utan kan innefatta diagnoser som myalgi, epikondylit, tenosynovit, entrapment av nerv med flera.

## Orsak

Ofysiologisk, statisk, användning av armar/händer med syrebrist/mjölksyreproduktion i muskler. Alltför statiska och ensidiga arbetsställningar. Vanligt är alltför extenderad handled (> 30 grader), pronerad underarm samt spänd muskulatur i nacke/axel/underarm/fingrar för att utföra precisionsarbete (tangent-/mushantering). Ulnardevierad handled> 10 grader kan ge karpaltunnelsyndrom med utstrålning i radiala fingrar. Psykisk press.

## Symtom

Värk i nacke/axel/arm/handled/hand relaterat till datorarbete.

## Behandling

Stretching och isometrisk träning av aktuella muskelgrupper. Styrketräning mer effektivt än uthållighetsträning. Avslappningsövningar. Ergonomisk bedömning. Justerbara kontorsmöbler. Varierade arbetsställningar och arbetsuppgifter med mikropauser. Viktigt med tangentbord i korrekt höjd så att dorsalflektion i handled undviks. Tangentbordets J- tangent> 12 cm från bordskanten för att kunna vila underarm och handled och inte högre upp än 3,5 cm ovan bordsytan. Datormusen skall kunna användas i anslutning till tangentbordet. Musarmen skall vara nära kroppen och underarmen bör ha stöd. Använd tangentbordets kommandon i stället för datormusen. För övrigt konventionell behandling med NSAID/Coxib vid behov och sjukgymnastik. Passiva fysioterapeutiska metoder har starkt begränsad effekt. Ortoser kan underlätta. Arbetsterapeuter kan vara till stor hjälp.

## Fördjupning

Läkartidningen nr 15 2004; Musarm en ny typ av smärtproblematik.
SBU-rapporter: Arbetets betydelse för uppkomst och besvär och sjukdomar. Nacken och övre rörelseapparaten. 2012
Arbetsplatsrelaterade åtgärder för att minska nacksmärta, 2011.
Patientinformation:
www.musarm.se
www.1177.se

#### Aktuella Mediciner

NSAID: T Ibuprofen. T Naproxen. K Orudis retard. Gel Siduro. Gel Voltaren.
Coxib: T Celecoxib, T Etoricoxib 
 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

