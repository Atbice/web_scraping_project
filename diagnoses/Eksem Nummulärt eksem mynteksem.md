# Eksem: Nummulärt eksem, mynteksem

URL: https://www.praktiskmedicin.se/sjukdomar/eksem-nummulart-eksem-mynteksem/



Kategori: Mobilt BankID på annan enhet

#### Inget hittades

## Definition

Rundade eksem fläckar som vanligen drabbar medelålders/äldre män.

## Orsak

Ofta okänd. Uttorkning, accentueras höst/vintertid. Försämras av bad/dusch/tvättning. Ingen bakomliggande allergi.

## Symtom

Runda, myntstora eksem fläckar oftast på armar och ben (sträcksidorna), men ibland även på kroppen i övrigt. Huden oftast mycket torr. Långdraget, envist förlopp. Förbättring sommartid.
Differentialdiagnoser: Svampinfektion: Ringorm – husdjur? Psoriasis: Har ibland nummulära förändringar, men oftast mer välavgränsade, rödare, mer fjällande och sitter framför allt på knän, armbågar. Pityriasis rosea: Mer akut, fläckformad sjukdom på bålen med typiska symtom.

## Behandling

Bad- och duschrestriktion. Mjukgörande frekvent. Badolja som tillsats i badvatten. Undvik tvål. Behandling som vid andra eksem med steroider grupp II–III beroende på symtom. Eksemen är ibland infekterade, då ev. tillägg av antibiotikum lokalt eller systemiskt. Långsam nedtrappning av steroider, recidiv vanligt. Vid besvärlig klåda ev. tillägg av ljusbehandling via hudläkare.
Aktuella Mediciner
Antibiotika
Flukloxacillin: T Flucloxacillin. Oral susp/T Heracillin.
Steroider
Grupp II: Kräm/Salva Emovat. Kräm/Salva/Kutan lösning Locoid.
Grupp III: Kräm Ovixan. Kräm/Salva Betnovat. Kräm/Kutan lösning/Salva Elocon.
Mjukgörande
Kräm/Kutan emulsion Canoderm. Kräm Oviderm. Kräm/Kutan emulsion Miniderm. Kräm Karbamid i Essex APL 2 %/5 %/10 %. Kutan emulsion Propyless.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

