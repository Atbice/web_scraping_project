# Spädbarnskolik

URL: https://www.praktiskmedicin.se/sjukdomar/spadbarnskolik/



Kategori: Mobilt BankID på annan enhet

#### Inget hittades

## Symtom

Vid spädbarnskolik skriker barnet intensivt mer än tre timmar per dygn i mer än tre dagar per vecka. Det debuterar vid 2-6 veckors ålder, och kan hålla på till 3-5 månaders ålder, med maximala symtom vid 6-8 veckors ålder. Skrikperioderna kommer vid samma tid på dygnet, främst eftermiddag/kväll, ofta efter måltid. Barnets kan dra upp knäna mot magen eller sträcka benen och kan även ha problem med avföring och gaser och ett stort sugbehov. Ibland är symtomen gnällighet och svårigheter at komma till ro.
Ca 10-20% av alla barn drabbas av spädbarnskolik.
Barnet mår i övrigt bra, äter bra, utvecklas normalt och följer viktkurvan.

## Orsak

Någon fastställd enskild orsak varför vissa spädbarn drabbas av kolik finns inte i nuläget. Ett antal förslag på orsaker finns som till exempel att barnet sväljer mycket luft i samband med matningen, rökning hos modern, omognad i tarmfunktionen, överkänslighet mot någon ingrediens i bröstmjölken eller modersmjölkersättningen.

## Utredning

Om anamnesen är tydlig och barnet följer sin tillväxtkurva så är ytterligare utredning inte indicerad.

## Differentialdiagnos

Allergi mot komjölksprotein via bröstmjölk eller mjölkersättning.
Vid atypiska symtom kan andra orsaker till buksmärtor hon små barn övervägas.

## Behandling

Information, råd, stöd och avlastning till föräldrarna.
Finns i nuläget ingen behandling mot spädbarnskolik som har fullgott vetenskapligt underlag.
Råd att försöka få barnet att svälja mindre luft, göra pauser i amningen, minska storlek på nappen vid flaskmatning.
Byte av kost hos modern och/eller byte av mjölkersättning bör utvärderas under minst en vecka. Många upplever förbättring av probiotiska droppar.
Modern kan avstå från rökning, koffein. Man kan prova spädbarnsmassage med mera.

## Fördjupning

Avsnittet ”Magont hos barn. Buksmärta hos barn.”
Avsnittet ”Komjölksproteinallergi”
Rikshandboken Barnhälsovård www.rikshandboken-bhv.se
Cochrane review. Diet change for infant colic www.cochrane.org Probiotics to prevent infantile colic www.cochrane.org Pain reliever for infantile colic www.cochrane.org
Patientinformation: Vårdguiden 1177: Spädbarnskolik www.1177.se/Fakta-och-rad/Sjukdomar/Spadbarnskolik/

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

