# Myokymier, fascikulationer, ögonryckningar

URL: https://www.praktiskmedicin.se/sjukdomar/myokymier-ogonryckningar/



Kategori: Mobilt BankID på annan enhet

#### Inget hittades

## Definition

Ofrivilliga/övergående småryckningar i muskulatur. Oftast kring ögonen, men även bål eller extremitetsmuskler t.ex. vader.

## Orsak

Spontan, ofrivillig urladdning från nedre motorneuron. Uppträder ofta vid trötthet. I allra flesta fall helt ofarligt och kräver inte utredning, om inte samtidig atrofi, muskelsvaghet eller andra neurologiska fynd.
Nervpåverkan som nerv i kläm, polyneuropati, MS eller annan motorneuronsjkd. som ALS kan ligga bakom fascikulationer där även andra symtom brukar finnas. Beträffande ALS ytterst sällan att patienten söker för enbart fascikulationer, utan svaghet är kardinalsymtomet vid ALS. Andra symtom/fynd brukar då även vara övre- och/eller nedre motorneuronpåverkan, hypo- eller hyperreflexi, spasticitet, stelhet, tunn muskulatur, snubblingstendens, ofta fumlighet i hand och att patienten tappar saker, sväljningssvårigheter. Oförmåga att truta med munnen kan vara ett tidigt tecken.
Lokaliserade Facial ansiktsmyokymier kan bero på hjärnstamspåverkan som vid MS, gliom eller varianter av Guilliain-Barré.

## Symtom

Småryckningar i muskulaturen. Benigna fascikulationer uppträder ofta på samma ställe. Oftast runt ögonen och i ansiktet men kan även engagera bål eller extremitetsmuskulaturen.

## Utredning

Anamnes. Tyroideastatus, elektrolyter. Om patologiskt nervstatus/varningstecken i anamnes remiss neurolog. Speciella markörer för ALS finns inte. Utredning via neurolog med bl.a. EMG, ENeG, MR (för att bl.a. utesluta cervikal spinal stenos) samt LP.

## Behandling

Lugnande besked om tillståndets godartade natur, flera fallserier har visat god prognos för patienter som sökt för endast fascikulationer och oro för ALS. Expektans.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

