# Urinvägsinfektioner hos kvinnor: Uretrit, urinrörskatarr

URL: https://www.praktiskmedicin.se/sjukdomar/urinvagsinfektioner-hos-kvinnor-uretrit-ur/



Kategori: Mobilt BankID på annan enhet

#### Inget hittades

## Definition

Inflammation i uretra.

## Orsak

Oftast oklar. Östrogenbrist. Klamydia, gonokocker, herpes, trichomonas, candida, mycoplasma genitalium, bartholinit. Samtidig infektion med flera agens kan förekomma. Hos kvinnor med gonorre och klamydia finns ofta samtidig cervicit. Infektion med gonokocker och klamydia kan finnas på flera lokaler: anus, ögon, svalg.

## Symtom

Täta trängningar. Smärta och sveda under och efter miktion. Accentueras i samband med samlag. Ingen bakteriuri. Palpationsömhet utefter uretra kan förekomma. Flytning, nedre buksmärta.

## Status

Rodnad och svullnad kan ev ses vid uretramynningen. Samma bild kan ses i uretra och trigonumområdet i blåsan vid cystoskopi. Anamnes på oskyddad sexuell kontakt.

## Utredning

Urinsticka. Urinodling. Prov för klamydia och gonokocker. OBS! I kliniskt misstänkta fall av gonorré och vid positivt gonokock-test måste odlingsprov tas för att isolera N. gonorrhoeae och möjliggöra resistensbestämning. Pinnprov för odlingsdiagnostik tas från cervix, uretra, rektum och svalg med ledning av sexualanamnes.

## Behandling

Behandla infektionen enligt provsvar. Östrogensubstitution lokalt.
Vid klamydiainfektion: i första hand doxycyklin 200 mg första dagen därefter 100 mg i 8 dagar. Alternativt 200 mg i 7 dagar. Gonorré bör behandlas vid enhet med venereologisk kompetens eller i samråd med sådan enhet. Om oklar genes kan doxycyklin prövas. Om recidiv – behandla i 28 dagar. Såväl klamydia som gonorré är anmälningspliktiga sjukdomar. Den läkare som diagnosticerat infektionen är ansvarig för att smittspårning sker, via tex ungdoms-/hud-/venereologmottagning.
Aktuella Mediciner
Antibiotika
Doxycyklin: T Doxycyklin. T Doxyferm.
Östrogentillskott lokalt för behandling av slemhinnebesvär
Östradiol: Vaginalinlägg Oestring. Vaginaltablett Vagifem*. Vaginaltablett Vagidonna.
Östriol: Vaginalgel Blissel. Vagitorium Estrokad*. Vaginalkräm/Vagitorium Ovesterin*.
* = receptfria

## Fördjupning

Svenska sällskapet för dermatologi och venerologi. Riktlinjer 2022. https://ssdv.se/venereologi/riktlinjer
Läkemedelsboken. 
Folkhälsomyndigheten. Behandlingsrekommendationer för vanliga infektioner i öppenvård. 2021

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

