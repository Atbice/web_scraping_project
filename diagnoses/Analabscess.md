# Analabscess

URL: https://www.praktiskmedicin.se/sjukdomar/analabscess-perianalabscess/



Kategori: Mobilt BankID på annan enhet

#### Inget hittades

## Definition

Abscessbildning perianalt.

## Orsak

Infektion som utgår från hud eller analkörtlar. Ofta är orsaken till infektionen okänd, kan uppkomma vid fissur eller fistel (är i regel uttryck för att det funnits en tidigare abscess). Ökad risk hos män, fr.a. 20–50 års ålder. Ökad risk vid Mb Crohn.

## Symtom

Molande värk kring anus, ökar vid defekation. Ömhet och svullnad vid anus. Ibland feber.

## Status

Svullnad, konsistensökning och rodnad vid anus. Ibland mer fynd innanför sfinktern – försiktig palpation. Ofta palpabla lymfkörtlar i ljumsken.
Differentialdiagnoser: Hidroadenit, bartolinit, atherom, analfissur, analfistel, pilonidalcysta, malignitet, penetrerande traumatisk skada.

## Utredning

Inspektion, försiktig rektalpalpation. Palp av lymfkörtlar i ljumsken. Ev. CRP.

## Behandling

Akut remiss till kirurg. Ibland spontan perforation, annars incision – ge aldrig bara antibiotika. Incisionen görs i regel i full narkos då lokalbedövning sällan ger god effekt. Full dränering är viktigast. Efter dränering ges antibiotika endast om patienten är allmänpåverkad liksom vid utbredd mjukdelsinfektion, hjärtklaffsjukdom eller nedsatt immunförsvar. I dessa fall odling + resistensbestämning. Om odlingen visar tarmbakterier föreligger ökad risk för fistelbildning. Vid hudbakterier är risken låg. Läkningstid av abscessen tar cirka 4 veckor med dagliga omläggningar och duschning av såret.

#### Aktuella Mediciner

Flukloxacillin: T Flucloxacillin. T Heracillin
Klindamycin: K Clindamycin. K Dalacin.
Metronidazol: T Flagyl. T Metronidazol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

