# Tortikollis, nackspärr

URL: https://www.praktiskmedicin.se/sjukdomar/tortikollis-nacksparr/



Kategori: Mobilt BankID på annan enhet

#### Inget hittades

## Orsak

Oftast muskulär. Hos barn ibland svalginfektion med lymfkörtelsvullnad. En ovanlig men allvarlig orsak till tortikollis är dislokation eller subluxation i någon av lederna i halskotpelaren hos reumatiker. Leden kan även vara låst på grund av meniskinklämning i facettlederna. Se avsnittet Cervikalgi för ytterligare orsaker.

## Symtom

Smärtan är lokaliserad till nacken eller dess närliggande regioner. Huvudet hålls helt fixerat, ofta lite snett.

## Status

Smärta vid vridning av nacken i förhållande till bålen. Uppfattas som ”halsens ryggskott”.

## Differentialdiagnos

Cervikobrakialgi, tumör, spondylit, diskit, spondylos. Särskild observans beträffande reumatiker med förändringar atlas-dens. Retrofaryngeal tendinit (Fahlgrens syndrom; akut insättande intensiv smärta cervikalt och i bakhuvud med svårt att svälja). Huvudet hålls stilla. CT halsrygg visar mjukdelssvullnad C1–C2 samt prevertebral mjukdelssvullnad C1–C4. Självläkande åkomma. NSAID/Coxib).

## Utredning

Rörelsestatus inkl neurologi. Om trauma eller RA finns i anamnesen bör man utföra röntgenundersökning med frågeställning facettledsluxation, atlas-dens förändringar? Hos barn inspekteras även svalget och lymfkörtlar palperas.
Kvarvarande besvär efter 6 veckor är indikation för slätröntgen alt MR.

## Behandling

I regel självläkande inom en vecka. Rörelseträning. Patienten fortsätter med vanliga aktiviteter och förblir aktiv. Vid behov tillfälligtvis analgetika alt. NSAID/Coxib. Ev. muskelavslappande medel. Vid kraftig låsning kan även bensodiazepinpreparat vara indicerat för bästa muskelrelaxation, skicka då med 1–2 tabletter från mottagningen. Remiss fysioterapeut/naprapat/kiropraktor för snabbare mobilisering.
Patientinformation: www.1177.se

#### Aktuella Mediciner

Bensodiazepin: T Stesolid.
Klorzoxazon – muskelavslappande: T Paraflex.
NSAID: T Diklofenak. T Ibuprofen. T Naproxen. K Orudis retard.
Coxib: T Celecoxib, T Etoricoxib 
Paracetamol: T Alvedon. T Panodil.
Paracetamol + kodein: T Citodon. T Panocod.

#### Lär dig mer

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

