# Vattkoppor, Varicellae

URL: https://www.praktiskmedicin.se/sjukdomar/varicellae-vattenkoppor/



Kategori: Mobilt BankID på annan enhet

#### Inget hittades

## Orsak

Vattkoppor orsakas av varicella zoster virus, (VZV).
Inkubationstid: 14-16 (10-26) dagar.

## Symtom

Initialt ger vattkoppor virala symtom med feber, trötthet och muskelvärk. Efter något dygn tillkomst av utslag, blekröda papler, initialt på överkropp/ ansikte som sprids och kan sitta på hela kroppen samt även i slemhinnor som munhåla, underliv och luftvägar. Kan ge smärta, svårigheter att kissa/ äta samt hosta. Utslagen utvecklas till vätskefyllda blåsor med liten omgivande rodnad och kliar mycket. Blåsorna torkar och ger krustor. Kommer i omgångar. Stor variation i mängden utslag. Mer allvarligt sjukdomsförlopp hos vuxna.

#### Komplikationer

Sekundärinfekterade koppor (kan leda till sepsis). Varicella pneumonit. Trombocytopeni. Meningit. Encefalit. Cerebellit (yrsel och bredspårig gång, ibland även kräkningar och feber, spontanläkning inom 2 veckor). Stroke.

#### Smittsamhet

Barnet är smittsamt från 1–2 dagar före utslagets början tills utslagen är intorkade. God immunitet men reaktivering kan ske i form av bältros (herpes zoster). Större risk för bältros om primärinfektionen inträffar första levnadsåret. Bältros kan smitta den som tidigare inte haft vattkoppor.

## Diagnos

Vattkoppor är en klinisk diagnos. Kan bekräftas med PCR från blåsa.

## Differentialdiagnoser

Herpes simplex virus. Coxsackie virus (höstblåsor).

## Behandling

Hos immunkompetenta barn krävs ingen speciell behandling mot vattkoppor. Håll huden ren med tvål och vatten och klipp naglar kort för att minska risken för sekundärinfektion. Om febernedsättande används bör det vara Alvedon. NSAID rekommenderas inte vid Varicella pga ökad komplikationsrisk. Svalt rum, tunna kläder och svalt vatten kan lindra klåda. Sederande antihistamin kan provas till natten mot klådan. Bör vara hemma från förskolan tills kopporna torkat in.
Immunsupprimerade ska behandlas med antiviral medicin (valaciclovir). Vuxna och tonåringar bör få antiviral behandling om den kan sättas tidigt i förloppet, inom 24 (-48) timmar. Vaccination rekommenderas till riskgrupper och kan rekommenderas till tonåringar som inte haft vattkoppor.

## Fördjupning

Sjukdomsinformation om vattkoppor och bältros. Folkhälsomyndigheten.
Vattkoppor, 1177 Vårdguiden
Working towards an appropriate use of Ibuprofen in children: An evidence based appraisal. de Martino et al. Drugs 2017. Aug;77(12):1295-1311

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

