# Follikulit.

URL: https://www.praktiskmedicin.se/sjukdomar/follikulit/



Kategori: Mobilt BankID på annan enhet

#### Inget hittades

## Definition

Hårsäcksinflammation.

## Orsak

Obalans mellan naturligt förekommande hudbakterier/jästsvampar. Utlösande faktorer: Nedsatt AT, infektioner och/eller antibiotikabehandling, svettning, vistelse i varmt/fuktigt klimat, rakning, biverkan efter kortisonbehandling, diabetes.
Bakteriella follikuliter orsakas vanligen av stafylokocker. Ses ibland som komplikation till skada i huden eller efter steroidbehandling. Ses överallt på kroppen. Pseudomonasfollikulit med utbredda papulovesikler särskilt på plats för badkläder kan uppstå några dygn efter bad i jacuzzi/badtunna/ spa-anläggning med bristande rening (”spa pool folliculitis”).
Pityrosporum follikulit orsakas av jästsvampen Malassezia. Oftast lokaliserad till bröst- och axelparti, rygg. Akneliknande utbrott. Lätt/svår klåda. Vanligare hos atopiker.

## Symtom

Ses ofta som enstaka mm–stora papler eller pustler vid basen av hårstrået. Liknar ofta små finnar men centralt i utslaget sitter ett litet hårstrå. Enstaka/flera, kliar ibland.
Differentialdiagnoser: Akne. Keratosis pilaris. Mykos (framför allt vid lesioner i skägget). Pseudofolliculitis barbae (kroniskt tillstånd med follikuliter i skäggbotten – vanligare hos mörkhyade män. Orsakas av att krökta hårstrån växer ner i epidermis – aseptiskt.) Insektbett. Herpesinfektion. Kontaktdermatit.

## Behandling

Oftast självläkande. God handhygien. Undvik rakning om detta är utlösande. Tvätta vb med klorhexidinlösning. Om Malassezia misstänks använd propylenglykollösn, topikl antimykotika, ketokonazolschampo. Avsluta ej behandlingen för tidigt – stor risk för återfall – underhållsbehandling viktig. Propyless kan provas som mjukgörare. Vid utbredda/oklara fall – odla, särskilt med tanke på stafylokocker. Om stafylokocker – behandla med flukloxacillin 1000 mg x 3. Vid pc-allergi klindamycin 150 – 300 mg x 3. Behandlingstid 7–10 dagar. Follikuliter i hårbotten är svårbehandlat, kräver ofta långtidsbehandling med antibiotika – remiss hudklinik.
Pseudomonasfollikulit är normalt självläkande.
Aktuella Mediciner
Flukloxacillin: T Flucloxacillin. Oral susp/T Heracillin.
Klindamycin: K Clindamycin. K/Oral lösn. Dalacin.
Mjukgörare: Lotion Propyless.
Övrigt: Tvättsvamp Descutan. Kutan lösning Hibiscrub. Spraylösning 50 % Propylenglykol. Schampo ketokonazol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

