# Bicepstendinit

URL: https://www.praktiskmedicin.se/sjukdomar/bicepstendinit-bicepssenetendinit/



Kategori: Mobilt BankID på annan enhet

#### Inget hittades

## Definition

Inflammation, mekanisk irritation eller degenerativ process som regel i den långa bicepssenan. Även kallat bicepssenetendinit och bicepstendalgi.

## Symtom

Smärta över långa bicepssenan på axelns framsida, över sulcus intertubercularis. Kan vara förenat med rotatorkufftendinit och impingement (se detta avsnitt). I de fall där senans tjocklek hindrar passage genom kanalen i sulcus, föreligger en mekanisk oförmåga att lyfta armen över 80–90° framåt, s.k. timglas-biceps.

## Status

Palpationsömhet i området, framförallt sulcus. Smärta provoceras vid 90 graders flektion i armbågsleden och pronerad underarm då patienten försöker supinera mot motstånd. Painful arc med utsträckt, fullt supinerad arm/hand och flektion i armbågsleden mot motstånd (Speed’s test). ev. svårighet att lyfta armen över 80–90° framåt.

## Utredning

Klinisk diagnos, ev. ultraljud. Armarna hålls framåtsträckta med handflatorna uppåt och undersökaren trycker armarna nedåt = test av biceps långa sena.

## Behandling

I akutskedet NSAID/Coxib peroralt och initialt kort vila. Därefter fysioterapeutisk behandling med styrke- och rörlighetsträning. Behandla inte med steroidinjektioner vid eller i senan, på grund av risk för ruptur.
Det finns möjligheter till operativ terapi och om patienten har mycket besvär och inte svarar på fysioterapi bör patienten remitteras till axelkunnig ortoped.

#### Aktuella Mediciner

NSAID: T Ibuprofen. T Naproxen. K Orudis retard.
Coxib: T Celecoxib, T Etoricoxib 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

