# Ögonsmärta.

URL: https://www.praktiskmedicin.se/sjukdomar/ogonsmarta/



Kategori: Mobilt BankID på annan enhet

#### Inget hittades

## Orsak

Främre uveit/irit/iridocyklit. Sklerit. Keratit. Korneaerosion. Främmande kropp. Akut trångvinkelglaukom. Optikusneurit. Temporalisarterit. Torra ögon. Herpes zoster ophtalmicus. Astenopi. Endokrin oftalmopati pga hypertyreos (Graves sjd.). Muskulära besvär i nacke/skuldra. Trigeminusneuralgi. Migrän. Horton.

## Symtom

Allt från diffus molvärk i ögonregionen till intensiva smärtor med eller utan relation till ögonrörelse.
Smärtor + synpåverkan är allvarligt ur oftalmologisk synpunkt.
Irit/keratit/främmande kropp/kornealerosion ger ögonsmärta, ljuskänslighet, rött öga och epifora.
Optikusneurit ger ofta smärtor vid ögonrörelse samt synnedsättning av varierande grad. Remissfall.
Akut trångvinkelglaukom ger intensiva smärtor med huvudvärk och ofta svårt illamående. Remissfall.
Endokrin oftalmopati ger spänningskänsla alt värk som accentueras vid blickriktning mot ändlägen samt smärta associerad till torra ögon och exponerad kornea/konjunktiva.
Temporalisarterit Plötslig synnedsättning, ofta värk bakom öga och/eller över temporalisregionen, ibland tuggsmärtor, feber, allmänpåverkan, generell muskelvärk. Oftast äldre patient.
Diffus värk omkring eller bakom ögat har sällan något oftalmologiskt korrelat. Påfallande ofta anger patienter med muskulära besvär i nacke/skulderparti smärtor i endera ögonregionen.
Plötsliga smärthugg med hög intensitet kan vara neuralgismärtor av olika slag, t.ex. trigeminusneuralgi.
Återkommande besvär kan röra sig om vaskulära smärtor som ett led i migränsjukdom eller Hortons huvudvärk. Det sistnämnda framför allt i samband med tårflöde, rodnad i ögonvitan och mios.

## Behandling

Vid lätt smärta och avsaknad av lokala fynd såsom rodnad och utan synpåverkan (kontrollera alltid visus – lita inte på patientens subjektiva upplevelse) är det knappast indicerat med remiss till ögonläkare.
Vid smärta i ögat med lokala fynd som rodnad och/eller synpåverkan bör remiss utfärdas för ögonundersökning. Vid uttalade symtom och kort duration med hastig debut är det befogat med akut remiss.
Vid temporalisarterit direkt insättning av kortison (se detta avsnitt) efter diskussion med ögonläkare.
 

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

