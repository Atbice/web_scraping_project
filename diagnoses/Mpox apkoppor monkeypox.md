# Mpox (apkoppor, monkeypox)

URL: https://www.praktiskmedicin.se/sjukdomar/apkoppor-monkeypox/



Kategori: Mobilt BankID på annan enhet

#### Inget hittades

## Definition

Mpox (tidigare apkoppor eller monkeypox) är en viral zoonos orsakad av orthopox-virus, släkt med det utrotade virus som orsakade smittkoppor. Viruset identifierades 1958 och har hittats hos olika djur i vissa delar Central- och Västafrika, t.ex. gnagare och apor. Från vilket djur, virus överfördes till människor är oklart. Viruset ger utslag över kroppen (koppor), men kan också ge allmänna symptom.
Virus har två varianter där klad I är det ursprungliga viruset (finns endemiskt i Centralafrika) och orsakar högre dödlighet. Klad II (endemiskt i Västafrika) orsakade utbrottet 2022 och ger mildare sjukdom. Fram till våren 2022 kom alla rapporterade fall av mpox från Central- och Västafrika, eller hade koppling till resande dit. Våren 2022 startade ett globalt utbrott av mpox orsakat av klad IIb. Sjukdomen spreda framför allt via sexuella kontakter och gruppen män som har sex med män (MSM) var extra drabbade.
Sedan hösten 2023 pågår ett nytt utbrott med klad I som härstammar från Demokratiska republiken Kongo. Infektionen har spritts sig till närliggande länder och i augusti 2024 deklarerade WHO att utbrottet utgjorde ett Internationellt hot mot liv och hälsa. Denna gång sker smittan inte främst i gruppen MSM utan förekommer allmänt. I Sverige har hittills (september 2024) 1 fall identifierats. Detta var det första verifierade fallet utanför Afrika.
Inkubationstid är vanligen 6-13 dagar (men både längre och kortare tid förekommer). Utslag (blåsor) är tydligast symtomet. Dessa uppkommer vanligen där man exponerats för virus. Utslagen liknar finnar men övergår till blåsor som sedan torkar in och läker efter 1-5 dagar. Smärtan som kommer vid utslagen kan kvarstå efter infektion läkt ut. Sjukdomen läker allra oftast utan behandling efter 2-4 veckor, men dödsfall finns rapporterade. Personer som är extra utsatt för smitta är sjukvårdspersonal, individer som bor och lever ihop med smittad patient, MSM och individer som säljer sex. Små barn och personer med nedsatt immunförsvar kan bli svårt sjuka och behöva inneliggande vård.

## Symtom

Blåsor eller sår på övre och nedre extremiteter. Med eller utan feber, muskelvärk och huvudvärk samt lymfadenopati.
- Som ovan, men även blåsor/ sår kring könsorgan och analöppning, i och runt mun och i ansikte.
- Diarré
- Smärta vid defekation och miktion, proktit. Smärta från område kring blåsor.
- Tyngdkänsla i mage och bäcken.
Mpox smittar som droppsmitta och eller kontaktsmitta via blåsor och slemhinna. Smitta kan ske via virus i saliv. Indirekt smitta via lakan handdukar etc. och smitta mellan mamma och barn vid förlossning har rapporterats.

## Differentialdiagnos

Vattkoppor, follikulit.

## Utredning

Diagnostik sker med PCR från blåsskrap, men kan även tas i mun och från t.ex. analöppning och blod.
Vid behov av inläggning hos patient med verifierat fall eller hög misstanke förordas kontakt med infektionsläkare för råd kring vidare handläggning.

## Behandling

Tecovirimat, ett virushämmande läkemedel, i första hand framställt för behandling av smittkoppor finns sedan 2022 godkänt för användning i Sverige. Kan användas vid allvarliga fall (personer som är inlagda) och då i samråd med infektionsläkare.
- Undvika fysisk kontakt med personer med pågående blåsor.
- Vaccin: MVA-BN (Imvanex/Jynneos) se rekommendationer från Folkhälsomyndigheten.
- Viss korsimmunitet verkar finns hos dem som är tidigare smittkoppsvaccinerade (allmän vaccinering skedde fram till 1976 i Sverige). En dos ges till personer som vaccineras mot smittkoppor, övriga erhåller två doser.
- Vaccin kan även ges om man exponerats för smitta, postexpositionsprofylax (PEP).
Sjukdomen är anmälningspliktig enligt smittskyddslagen, se sminet.se

#### Aktuella läkemedel

Virushämmande läkemedel: Kapsel Tecovirimat
Vaccin: Inj. Jynneros och Imvanex

## Fördjupning

Folkhälsomyndigheten:
–Rekommendationer till resande i område där smittspridning pågår
–Områden med spridning av mpox
–Vaccin och mpox
cdc.gov
WHO
För bilder se: cdc.gov

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

