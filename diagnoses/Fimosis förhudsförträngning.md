# Fimosis, förhudsförträngning

URL: https://www.praktiskmedicin.se/sjukdomar/phimosis-hos-barn-balanit-hos-barn-forhudsf/



Kategori: Mobilt BankID på annan enhet

#### Inget hittades

## Orsak

Fysiologisk fimosis under småbarnsåren, förekommer normalt hos 8 % av sexåringar och 1 % av 16-åringar. Äkta fimosis är en ärrbildning i förhuden.

## Symtom

Tunn, sned urinstråle/”duschstril”, ballongering av förhuden vid miktion, recidiverande balaniter, upprepade urinvägsinfektioner.

## Status

Äkta fimosis: Hård, vitnad ring av ärrvävnad längst ut när man försöker retrahera förhuden.

## Behandling

Vid äkta fimosis och igångsättningssvårigheter/svag stråle, remiss till kirurg/urolog. Vid äkta fimosis med lindriga besvär, vid kvarstående fysiologisk fimosis efter puberteten eller vid upprepade infektioner trots hygienåtgärder rekommenderas behandling med steroidkräm gr IV (ex. Dermovat 0,05 %): Dra tillbaka förhuden så mycket det går utan att forcera. Smörj in preputiet med krämen vid förträngningen två gånger dagligen i 4 veckor (ej på glans). Vid utebliven effekt rekommenderas 4 veckors behandlingsuppehåll och därefter behandling i ytterligare fyra veckor. Efter behandling ska förhuden dras tillbaka flera gånger dagligen för att förebygga recidiv, vaselin kan användas som mjukgörande. Behandlingen bör följas upp. Vid utebliven effekt: remiss till urolog/ kirurg.
Ballongering eller sned stråle vid fysiologisk fimosis kräver ingen åtgärd. Tänjning av förhuden rekommenderas inte.

## Fördjupning

Rikshandboken Barnhälsovård.
Fimosis hos barn och Ungdomar. Viss Vårdprogram – Region Stockholm https://www.viss.nu/kunskapsstod/vardprogram/fimosis-hos-barn-och-ungdomar
Further fate of the foreskin. Incidence of preputial adhesions, phimosis, and smegma among Danish schoolboys. Oster. Arch Dis Childh. 1968
Topical corticosteroids for treating phimosis in boys. Cochrane Database Syst Rev. 2014

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

