# Stenoserande tendovaginit, triggerfinger

URL: https://www.praktiskmedicin.se/sjukdomar/stenoserande-tendovaginit-triggerfinger/



Kategori: Mobilt BankID på annan enhet

#### Inget hittades

## Definition

Förträngning i flexorsenskida alternativt inflammatorisk uppdrivning av flexorsena.

## Orsak

Okänd. Vanligare hos reumatiker och diabetiker. Ibland samtidigt som karpaltunnelsyndrom, de Quervains tendovaginit eller Dupuytrens kontraktur. Ses även kongenitalt. Ibland efter tillfällig överansträngning.

## Symtom

Fingret fastnar i böjt läge. Kan endast med svårighet sträckas ut. I regel sitter förträngningen i höjd med MCP-leden med en spolformig uppdrivning. Ibland vid PIP-leden. Vilken finger som helst kan drabbas, företrädesvis tumme- eller pekfinger.

## Status

Det förekommer ofta en palpabel något ömmande resistens över flexorsenans senskida, i regel över anularligamentet. Knäppningar och upphakningar provoceras lättare vid aktiv än passiv rörelse.

## Behandling

Exspektans. NSAID/Coxib peroralt eller i gelform kan provas. Vid mer uttalade eller långdragna besvär kan kortisoninjektion ha god effekt; ger klinisk effekt inom några dygn. Remiss till handkirurg för eventuell injektion i senskidan. Det är visat att kortisoninjektion 0,5–1,0 ml subcutant i området runt annularligamentet (ev. med lokalanestetika) också kan ha effekt. Om inte tillräcklig effekt remiss ortoped/handkirurg för poliklinisk operation med senskideklyvning.

#### Aktuella Mediciner

NSAID: Gel Orudis. Gel Siduro. Gel Voltaren.
Coxib: T Celecoxib, T Etoricoxib 
Steroid: Inj Depo-Medrol.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

