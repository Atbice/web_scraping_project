# Aktinisk keratos.

URL: https://www.praktiskmedicin.se/sjukdomar/aktinisk-keratos/



Kategori: Mobilt BankID på annan enhet

#### Inget hittades

## Definition

Rödbruna, fjällande fläckar på solskadad hud. Risk för utveckling till skivepitelcarcinom.

## Orsak

Solbestrålning. Man tror att det är den ackumulerade solstrålningen som är avgörande. Ljushyllta personer som lätt blir brända drabbas ofta, liksom personer med immunsupprimerande behandling.

## Differentialdiagnos

Skivepitelcancer in situ (Bowens sjukdom). Ytlig basalcellscancer. Eksem.

## Status

Rödbruna, lätt fjällande millimeter- till centimeter-stora fläckar. Oftast avgränsade men kan konfluera. Kan ge klåda och ömhet. Vanligen belägna på kroniskt ljusexponerade hudområden såsom ansikte, underläpp, öron, handryggar och bröst. Utvecklas långsamt, under flera år. Viss risk att en aktinisk keratos övergår i skivepitelcancer, varför behandling alltid ska övervägas i ett tidigt stadium. Markör för solskadad hud. Palpera hudförändringen. Känns den fast/infiltrerande i huden stärks misstanken på skivepitelcancer.

## Behandling

Information om adekvat solskydd och egenkontroll.
Läker ut spontant i 20% av fallen, varför expektans kan övervägas vid lindrig förändring hos äldre patient.
Vanligen räcker frysning med flytande kväve 5-10 sek x 1-2 vid enstaka/fåtal avgränsade lesioner. Endast vid säker diagnos. Kan efterlämna hypopigmentering.
Större ytor behandlas med fördel topikalt; t.ex. 5-Fluorouracil (kräm Tolak som appliceras 1/dag under 4 veckor beroende på tolerans) eller 5-Fluorouracil och salicylsyra (kut. lösn. Actikerall 1/dag i max 12 veckor) eller imikvimod (kräm Zyclara som appliceras 1/dag före sänggående på det berörda behandlingsområdet av huden i två behandlingscykler om 2 veckor vardera, separerade av 2 veckor utan behandling eller kräm Aldara 3 gånger/vecka 4-8 veckors behandling).
Vid utbredda förändringar vb. t.ex. fotodynamisk terapi (PDT) på hudklinik.

## Fördjupning

Strålskyddsmyndigheten Solråd

#### Aktuella Mediciner

Diklofenak: Gel Solaraze.
Imikvimod: Kräm Zyclara. Kräm Aldara.
5- Fluorouracil: Kräm Tolak.
5- Fluorouracil och salicylsyra: Kutan lösning Actikerall.

#### Lär dig mer

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

