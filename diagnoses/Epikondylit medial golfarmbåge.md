# Epikondylit, medial, golfarmbåge

URL: https://www.praktiskmedicin.se/sjukdomar/epikondylit-medial-golfarmbage-2/



Kategori: Mobilt BankID på annan enhet

#### Inget hittades

## Definition

Degenerativt tillstånd/skada av senfästen intill mediala epikondylen nedom armbågen (handledsböjarna). Någon inflammation föreligger inte mer än möjligen helt initialt.

## Orsak

Överbelastning av underarmens handledsböjare. Vanligt inom golfsport, men även i andra aktiviteter.

## Symtom

Smärta och ibland svullnad över armbågens mediala epikondyl vid belastning av hand och arm. Ibland smärtutstrålning engagerande underarm, handled och axel. Sekundär muskelsvaghet.

## Status

Smärta vid palpation över flexorsenornas infästning vid mediala epikondylen. Ökande smärta vid framförallt palmarflektion av handen (isometrisk test – dvs. håll emot patientens handrörelse) och samtidigt pronerad underarm.

## Differentialdiagnoser

Lateral epikondylit (tennisarmbåge). Entesopati (pga spondylartrit). Rotkompressioner från halsryggen. Smärta från övre bröstryggen. Cervikal brakialgi. Myofasciellt smärtsyndrom med utstrålning från triggerpunkter. Entrapment – tillklämning – av nervus ulnaris i sulcus.

## Behandling

Som vid lateral epikondylit (tennisarmbåge); konservativ behandling ev. med NSAID/Coxib och/eller paracetamol peroralt, träningsövningar hos fysioterapeut fokuseras på excentrisk träning. Ev. akupunktur. Läkningstiden är normalt sett längre för en medial än en lateral epikondylit. Steroidinjektion med analgetika kan övervägas i området kring mediala epikondylen; kan vara smärtlindrande men förlänger läkningstiden. Inte i senan och endast vid enstaka tillfälle! Stick till benkontakt för att undvika hudatrofier. Tänk på närheten till ulnarisnerven. Ovanligt med operation.
Patientinformation: www.1177.se

## Fördjupning

Läkartidningen nr 5 1999, nr 45 2006 och nr 5 2007.
SBU-rapport Kortikosteroider vid tennisarmbåge 2012.
Aktuella Mediciner
NSAID: T Diklofenak. T Ibuprofen. T Naproxen. K Orudis retard. Gel Orudis.
Gel Siduro. Gel Voltaren.
Coxib: T Celecoxib, T Etoricoxib 
Steroid: Inj. Depo-Medrol. Depo-Medrol cum lidocain. Inj. Lederspan.
Anestetika: Inj. Carbocain 10 mg/ml. Inj. Xylocain.

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

