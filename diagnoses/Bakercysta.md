# Bakercysta.

URL: https://www.praktiskmedicin.se/sjukdomar/bakercysta/



Kategori: Mobilt BankID på annan enhet

#### Inget hittades

## Definition

Svullnad i knävecket med cysta/bursa innehållande synovialvätska.

## Orsak

Synovit, dvs process i knät och/eller synovian producerande en onormalt stor mängd synovialvätska som fyller cystan/bursan. Artros, menisk- eller korsbandsskada, inflammatorisk systemsjukdom som RA. Barn i förskoleåldern kan ha bakercysta utan att någon av dessa sjukdomar föreligger.

## Symtom

Känsla av utfyllnad/värk i knävecket, spänningskänsla i knävecket vid extension av benet. Ev. svårighet att flektera helt.

## Status

Svullnad i knävecket, ibland även i vaden. Vid rupturerad cysta smärta, svullnad av vaden.

## Differentialdiagnos

Djup ventrombos (vid stor eller rupturerad cysta). Tumör. Aneurysm (sällsynt).

## Utredning

Klinisk diagnos i typfallet. Vid osäkerhet ultraljud som skiljer cysta från tumör. D-dimer och/eller ultraljudsundersökning vid trombosmisstanke. Vid solid förändring CT eller MR via ortoped.

## Behandling

Åtgärd mot primära ledåkomman i knät. I de flesta fall konservativ behandling. Man kan prova att injicera kortison i knäleden för att dämpa synoviten, och därmed minska vätskemängden i leden/cystan. En punktion av cystan är sällan meningsfull då denna snabbt fyller på sig på nytt så länge grundorsaken i knäleden kvarstår. En punktion är dessutom förenad med vissa risker med tanke på de kärlstrukturer som passerar på knäleden baksida, samt infektionsrisk! Om cystan är stor remiss för operation. MR via ortoped som ett led i den preoperativa bedömningen. Om cystan är symtom på generell reumatisk sjukdom kontrolleras att pat. får kontakt med reumatolog.
Patientinformation: www.1177.se

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

