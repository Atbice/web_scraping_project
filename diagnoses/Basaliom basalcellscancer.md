# Basaliom, basalcellscancer

URL: https://www.praktiskmedicin.se/sjukdomar/basaliom/



Kategori: Mobilt BankID på annan enhet

#### Inget hittades

## Definition

Vanligaste typen av hudcancer. Tillväxer långsamt lokalt – sprider sig ej till kroppen i övrigt. Lokalt invasiv.

## Orsak

Riklig exponering för sol och solarium, ljus hy, röntgenbestrålning, arsenikexponering.

## Status

Vanligast på solbelyst hud (framför allt ansiktet), men förekommer även på täckta hudytor (bål), kan också uppstå i röntgenbestrålad och ärrad hud. Tre huvudformer:
Superficiellt basaliom: Rodnade, ytliga, eksemliknande, ofta skarpt avgränsade fläckar. Ofta multipla sittande på bål. Ev. mikroerosioner.
Nodulärt basaliom: Välavgränsad, pärlemorliknande knuta med förgrenade kärl, vallartad kant. Central ulceration kan förekomma.
Morfeiformt basaliom: Ärrliknande, glatt, hudfärgad, svåravgränsad förändring. Ses ofta i ansiktet vid näsa, panna, tinning. Har sitt namn efter hudsjukdomen Morfea som den kan likna i utseendet.

## Differentialdiagnoser

Superficiellt basaliom: Eksem, Mb Bowen, aktinisk keratos. Nodulärt basaliom: Intradermalt nevus, jättemollusk. Morfeiformt basaliom: Morfea (lokaliserad sklerodermi).
Pigmenterat basaliom förekommer, kan ibland vara svårt att särskilja från malignt melanom.

## Utredning

Stansbiopsi vid tveksamma fall eller för bestämning av växttyp. Om svårt att skilja från malignt melanom remiss till hudläkare.

## Behandling

Olika behandlingsmetoder beroende på typ av basaliom; excision i enkla klara fall (nodulära och mindre superficiella basaliom). För övrigt remiss till hudklinik. Olika behandlingsalternativ beroende på tumörens storlek, lokalisation och växtsätt samt patientens ålder och allmäntillstånd. Förutom kirurgi användes kryoterapi, curretage och elektrokoagulation, PDT (fotodynamisk terapi) m.fl.

#### Lär dig mer

## PM-medlemskap

Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

