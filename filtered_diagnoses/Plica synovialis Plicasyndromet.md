## Definition

Embryonal rest i knäleden. Denna rest kan bilda en förtjockad, veckad synovia på olika ställen i knäleden, vanligen under quadricepssenan (suprapatellär plica) eller längs mediala patello-femorala ledspringan (medial plica).

## Orsak

Plica synovialis i kombination med överansträngning, ofta löpning. Även sekundärt till trauma direkt mot patellofemorala leden.

## Symtom

Smärtor på knäts framsida, på patellas ovansida eller strax medialt om patella, speciellt vid flektion i knät.

## Status

Plican kan ibland palperas medialt om patella, om knät flekteras-extenderas med tibia inåtroterat. Ofta mycket diskreta objektiva symtom, ej överensstämmande med patientens subjektiva symtom.

## Behandling

I första hand NSAID/Coxib peroralt, kyla i akutskedet samt stretchövningar av hamstrings och vader. Patellaförband kan lindra. I senare stadier och terapiresistenta fall är artroskopisk behandling med borttagande av plican ofta kurativt.

#### Aktuella Mediciner

NSAID: T Diklofenak. T Ibuprofen. T Naproxen. K Orudis retard.

