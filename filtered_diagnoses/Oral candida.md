## Definition

Inflammation i munslemhinna och/eller tunga med beläggningar, erosioner, plaque orsakade av svamp.

## Orsaker

Överväxt av normalt förekommande jästsvampen Candida albicans. Ofta efter antibiotikaterapi liksom vid kortikosteroider i form av spray/pulver givna peroralt. Ffa äldre patienter, protesbärare, immunosupprimerade, strålbehandlade. Vanligaste infektionen hos AIDS-patienter. Vanligt hos spädbarn (se avsnittet Bedömningar på barnavårdscentralen i kapitlet Pediatrik).

## Symtom

Sveda och obehag samt beläggning på tungan och i buckalslemhinnan.

## Status

Två typer:
Akut pseudomembranös candidos: Vita plack på ett ilsket rött epitelium med rödspräckligt utseende.
Kronisk oral candidos: Vitspräckliga beläggningar, framför allt på buckalslemhinnan och kraftig beläggning på tungan, särskilt på översidan. Även angulär keilitis: Röda små sår med sprickbildning i munvinklar.

## Differentialdiagnoser

B12-brist, järnbrist, refluxtunga, lichen ruber/lichen planus (”mjölkstänk”), viroser, lingua geografica.

## Behandling

Antibiotikum mot svampinfektioner (Nystatin-Nystimex, samma dos för vuxna, barn och spädbarn: 1 ml (100 000 IE) 4 gånger dagligen i 1-2 veckor eller 4-6 veckor hos patienter med nedsatt immunförsvar). Skölj munnen med vatten efter intag av steroidspray/pulver. Steroidpulver i endos kan prövas istället för tvådos.
God proteshygien, ev. behandling med klorhexidin.
Vid terapisvikt: Odling från rejält med tungavskrap. Ev. systemisk behandling med fluconazol.


Antimykotika
Nystatin Mycostatin, Nystatin, Nystimex
Flukonazol: Diflucan, Flukonazol, Solona .

