## Definition

Två av tre av de s k Rotterdamkriterierna enl nedan under Symtom. Kriterierna är omdiskuterade. Förkortas PCOS.

## Orsak

Okänd. Sannolikt ett genetiskt inslag. Insulinresistens med hyperinsulinemi liksom hyperandrogenism avgörande faktorer.
Vanligaste endokrina rubbningen hos kvinnor i fertil ålder. Anovulatorisk resp ovulatorisk variant där den förra är allvarligare med högre insulin- och glukosnivåer, högre halter androgen samt större risk för metabola syndromet.

## Symtom

Rotterdamkriterierna: Oligomenorré (menscykel 35 dagar – 3 månader) eller amenorré (som tecken till gles eller utebliven ovulation). Klinisk och/eller biokemisk hyperandrogenism. Polycystiska ovarier påvisade via ultraljud (gäller dock inte kvinnor <25 års ålder eller <10 år efter menarche, då dessa ofta har multicystiska eller polycystiska ovarier utan PCOS).
Övriga symtom kan vara övervikt med ffa bålfetma, infertilitet, akne, hirsutism, androgen alopeci, höjt blodtryck, diabetes typ-2 eller minskad glukostolerans, hyperlipidemi, sömnapné.

## Differentialdiagnos

Androgenproducerande tumör. Cushings syndrom. Icke-klassisk kongenital adrenal hyperplasi (NCAH). Exogent tillförda androgener eller anabola steroider.

## Utredning

Diagnosen kan misstänkas i primärvården. Utredning via gynekolog (med bl a vaginalt ultraljud). S-Testosteron, SHBG, kvoten totalt testosteron/SHBG (> 0,05–0,1 def som biokemisk hyperandrogenism). Vid oligo-/amenorré S-TSH, S-FSH, S-prolaktin. Fokus på riskfaktorer för hjärt-kärlsjukdom: hereditet? BT, lipider, P-Glukos, ev. peroral glukosbelastning, BMI/midjemått, rökning? Motion?

## Behandling

I primärvården behandling av ev. riskfaktorer för hjärt-kärlsjukdom (höjt BT, höjda lipider, höjt P-glukos). Viktminskning vb, Rökstopp, Regelbunden motion. Remiss till gynekolog för utredning och behandling. Behandlingsmöjligheter med kombinerade p-piller (mot oligo-/amenorré, akne, hirsutism). Mot hirsutism kan provas spironolakton, finasterid, eflornitin, metformin. Infertilitet behandlas med klomifencitrat, ev. lågdos gonadotropstimulerande farmaka, ev. metformin, ev. IVF (in-vitro-fertilisering).


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

