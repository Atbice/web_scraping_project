## Definition

Ref värden S-K ca 3,5–5,0 mmol/l – varierar något mellan olika lab. Betydande hyperkalemi> 5,6 mmol/l. Allvarliga symtom vanligen vid > 7 mmol/l.

## Orsak

Vanligaste orsaken är läkemedelsbehandling, ofta i kombination med nedsatt njurfunktion/dehydrering.
Njurinsufficiens, läkemedel (kaliumtillskott, kaliumsparande diuretika, ACE-hämmare, angiotensinreceptorblockerare, NSAID, trimetoprim, katabola tillstånd (operation, trauma, chock, svält), hemolys, muskelskador/cellsönderfall, insulinbrist, binjurebarkssvikt , acidos.

## Symtom

Ofta symtomlöst vid mild-måttlig hyperkalemi.
Muskelsvaghet.
EKG-förändringar (höga spetsiga T-vågor och kortare QT-intervall. Breddökade QRS). Retledningsrubbningar (skänkelblock, AV-block).
Arytmier (sinus bradykardi, sinus arrest, kammartakykardi, kammarflimmer, asystoli).

## Status

Bedöm allmäntillstånd, vätskebalans, muskelstyrka, puls, blodtryck och EKG.

## Differentialdiagnos

Stas vid provtagningen, hemolys i provrör (ger båda falskt höga värden), trombocytos, extrem leukocytos.

## Utredning

Uteslut pseudohyperkalemi (provtagningsteknik, kontroll av blod-status). Cellsönderfall pga trauma eller cancerbehandling? Acidos? Medicingenomgång. Kontrollera njurfunktion, P-Glukos. CK. LD. S-Kortisol.

## Behandling

Akutremiss medicinklinik om S-Kalium >7 mmol/l, EKG-förändringar enligt ovan eller allmänpåverkan. Om opåverkad pat. görs omgående ny provtagning av S-K. I öppenvården medicinjustering vb. och behandling av ev. bakomliggande sjukdom. Minska dos eller sätt ut ACE-hämmare, ARB, spironolakton/eplerenon. Uppföljning av S-Kalium efter 3-7 dagar. Man kan sedan länge behandla med Resonium vid kronisk hyperkalemi. Nya läkemedel har kommit den senaste åren; Veltassa (Patiromer) som är behagligare att svälja, samt Lokelma som är smakfri och börjar minska serumkaliumkoncentrationen så snart som en timme efter intag. Subventioneras enbart på vissa diagnoser. Se Fass.

