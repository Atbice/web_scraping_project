## Definition

Obehaglig sensation vars reflexsvar är rivning av huden.

## Orsaker

Multipla, allt från banala tillstånd till svåra bakomliggande sjukdomar.
Bakomliggande primär hudsjukdom: 
T.ex. atopiskt eksem (svår klåda), nummulärt eksem, kontakteksem, seborroiskt eksem (måttlig klåda och fjällande rodnader hårbotten, ögonbryn, öron, bröst, nasolabialveck), neurodermit (underben, nacke, genitalia), lichen planus (ffa hand- fotleder, stark klåda), pityriasis rosea (måttlig/ingen klåda, utslag på bål och proximalt extremiteter, ev. primärmedaljong), follikuliter, erythema multiforme, urtikaria, skabb (ger stark och generell klåda) samt blåsdermatoser såsom dermatitis herpetiformis (armbågar, knän – finns samband med celiaki) och bullös pemfigoid (äldre individ, stark klåda under månader innan stora blåsor sprider sig över kroppen – viktigt med patohistologi).
Klåda i hårbotten ses vid seborroiskt eksem, psoriasis, svampinfektion, löss.
Genital klåda: Flatlöss, candida, kondylom, psoriasis, lichen sclerosis et atroficus, erythrasma.
Primär hudsjukdom saknas:
Läkemedelsreaktion (vanligen i kombination med hudutslag av olika typer, morbilliformt/scarlatiniformt/erythema multiformeliknande/urtikaria): Läkemedel kan ge enbart klåda och ses framför allt efter morfin, kodein, penicillin, ASA, guld, p-piller, heparin samt insulin.
Endogen orsak: Graviditet (vanligen sent i graviditeten). Endokrin sjukdom (diabetes, hypo-/hypertyreos). Kolestas (förhöjda gallsalter i serum). Leversjukdomar (primär biliär cirrhos, primär skleroserande kolangit, alkoholleverskada. Leversjukdomarna ger klåda även utan kolestas.). Njursjukdom (ffa dialyspatienter). Blodsjukdomar (Mb Hodgkin, leukemi, polycytemia vera- klåda efter dusch/bad, järnbrist – även vid frånvaro av anemi; kolla S-Ferritin!). Mycosis fungoides (ofta uttalad klåda i tidigt skede med/utan samtidigt erytem. Senare tillkommer infiltrativt tumörstadium).
Exogen orsak: Vanligaste orsaken är uttorkning av huden. Torr hud hos särskilt äldre predisponerar för klåda. Innan klådan förklaras av åldrad hud ska dock annan förklaring till klådan vara utesluten. Stress/jäkt förvärrar. Överdriven badning/duschning, kall väderlek. Intensiv klåda kan ses vid t.ex. kontakt med glasfiber och ylleplagg (vanligen hos atopiker). Solbestrålning kan ibland provocera klåda – då vanligen lokaliserad till solbelysta ytor. Ibland ses s.k. pruritus brachoradialis; brännande klåda symmetriskt på armar. Kommer ofta på hösten. Sitter i några månader och klingar sedan av. Intensiv klåda som ibland väcker patienten om natten. Anses var en slags solskada, men kan likt ett avgränsat klådparti på ryggen (notalgia parestetika) ha sin orsak i någon form av nervskada. Infektionssjukdomar (ffa vid tropiska infektionssjukdomar, HIV).
Psykogen orsak: Klådan påverkas av psykiska faktorer – minskas vid distraktion och ökar ofta i psykiska stressituationer. Personer upplever klådstimuli olika.

## Utredning

Orsaken till klåda skall om möjligt fastställas innan symtomatisk behandling påbörjas. Dermografism antyder urtikariell benägenhet (dra med spatel över huden – vänta 1 minut på ev. reaktion). Skabb (som ger uttalad generell klåda) hittas ffa mellan fingrarna (förstoringsglas, kraftigt ljus!). Om invärtes tillstånd misstänks screenas primärt med Hb, S-Ferritin, LPK, ALP, ALAT, S-Bilirubin, GT, T4/TSH, S-Kreatinin, U-prot, P-Glukos, LD, prov för HIV.

## Behandling

Kausal. Medan utredning pågår kan symtomatisk behandling vara oundviklig. Efter behandling mot skabb fortsätter klådan under flera veckor. Mot urtikaria ges antihistamin. Antihistamin utan sederande effekt kan vid urtikaria ges upp till 4 ggr konventionell dos. Klådan försämras ofta vid värme. Rekommendera lätta kläder/svalt sovrum och ej för hög omgivningstemperatur. Undvik uttorkning – använd mjukgörande frekvent vid torr hud. Sparsamt med vatten/tvål. Duscha ej varje dag. Steroid grupp III på kroppen några veckor – i ansikte hydrokortison. UVB-behandling (via hudmottagning) har ofta god effekt mot klåda t.ex. vid njurinsufficiens samt ibland vid polycytemia vera. Vid pruritus brachioradialis solskydd, långärmat etc under sommaren. Ytterligare symtomlindrande behandlingsalternativ via hudklinik.
Aktuella Mediciner
Antihistamin med sederande effekt: T Atarax. T Tavegyl.
Antihistamin: Lösn/T Aerius. T Ceterizin. T Desloratadin. T Loratidin. T/Oral lösn./Droppar Zyrlex.
Mjukgörare: Kräm/Kutan emulsion Canoderm. Kräm Karbamid i Essex APL 2 %/5 %/10 %. Kräm Karbasal. Lotion Propyless.
Steroid: Kräm Betnovat. Kräm Elocon. Kräm Hydrokortison.


