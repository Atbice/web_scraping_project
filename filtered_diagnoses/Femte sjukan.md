## Orsak

Femte sjukan kallas även erythema infectiosum och orsakas av Parvovirus 19. Inkubationstid: 4-14 dagar.

## Symtom

Vanligen i åldersgruppen 2-10 år. Ofta lindriga symtom med sjukdomskänsla, trötthet, subfebrilitet eller feber. Typisk är kraftig välavgränsad rodnad på kinderna ”slapped cheek”. Efter ett par dagar uppkommer erytem på bål och extremiteter formade i girlanger. Utslagen kan ibland klia, är vanligen kvar ca en vecka, men kan komma och gå längre. Ledvärk är vanligare hos vuxna. Infektionen kan också förekomma utan symtom.

## Diagnos

Klinisk diagnos. PCR samt serologi möjlig.

## Behandling

Symtomatisk. Smittar innan utslagen kommer.
Hos immunsupprimerade och vid sjukdomar med störd blodbildning kan femte sjukan orsaka anemi. Smitta hos gravida kan i mycket ovanliga fall leda till anemi med komplikationer hos fostret (hydrops fetalis).

## Referenser

Sjukdomsinformation om erythema infectiosum. Folkhälsomyndigheten.
Femte sjukan, 1177 Vårdguiden

