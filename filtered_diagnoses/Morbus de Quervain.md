## Definition

Inflammation med relativ stenosering av senskidan till abductor pollicis longussenan, oftast också extensor pollicis brevissenan. Kan kallas radial handledstenosynovit.

## Orsak

Upprepade monotona eller ovana rörelser i handleden. Drabbar oftast kvinnor.

## Symtom

Smärta vid sträckning av tummen. Ömhet intill processus styloideus radii.

## Status

Palpationsömhet enligt ovan. Test med tummen liggande i handflatan och handleden ulnardevieras framkallas smärta (= positiv Finkelsteins test).

## Utredning

Klinisk diagnos. Ultraljud kan visa tecken på inflammation i sena.

## Behandling

Tillfällig avlastning med skena. NSAID/Coxib peroralt eller NSAID i form av gel kan provas. Lokal steroidinjektion i senskidan kan provas i tidigt skede, kräver rutin och träning. Ofta behövs dock operation med senskideklyvning, varför remiss till ortoped är aktuell.
Patientinformation: www.1177.se

#### Aktuella Mediciner

NSAID: T/Gel Diklofenak. T Ibuprofen. T Naproxen. K Orudis retard. Gel Siduro.
Coxib: T Celecoxib, T Etoricoxib 
Steroid: Inj. Depo-Medrol.

