## Definition

Diffust håravfall som framför allt uppstår efter infektion eller efter kraftig mental stress.

## Orsak

Abnormt stort antal hårstrån i tillväxtstadium övergår till vilostadium. En rad fysiska och psykiska förhållanden bidrar till att fler hårstrån än normalt försätts i vilofas. 3–4 mån. efter utlösande faktor uppträder ett abnormt stort håravfall (>50-100 hårstrån dagligen).
Fysisk stress: Postinfektiöst 8–10 veckor efter febril infektionssjukdom. Exempelvis efter barnsjukdomar som vattkoppor eller hos vuxna med influensasjukdom. Efter större kirurgiska ingrepp.
Systemsjukdom: Autoimmuna sjukdomar som morbus Crohn, ulcerös kolit, diabetes, lever-, njurinsufficiens eller leukemi/malign sjukdom.
Postpartum: Full normalisering av hårcykeln inträffar först 4–9 mån efter förlossningen.
Endokrina tillstånd: Hypotyreos. Vid myxödem ibland samtidig förlust av laterala delarna av ögonbrynen.
Läkemedelsutlöst: Vanligt vid t.ex. antikoagulationsbehandling (reversibelt inom 1–3 månader efter utsättande). Det nya håret kan vara depigmenterat eller lockigare). F.ö. allopurinol, ACE-hämmare, betablockare, litium, p-piller (ibland ökad behåring under behandlingen och motsvarande ökat håravfall då behandlingen avslutas), tyrostatika.
Psykisk stress/psykisk sjukdom.
Idiopatiskt: Ibland kan man inte påvisa någon känd utlösande faktor. Ofta kroniskt förlopp med dålig prognos.

## Symtom

Generell utglesning av hårbeklädnaden. Alla åldrar och kön, men den kroniska varianten oftare hos äldre kvinnor.

## Utredning

Tunt hår familjärt? Kroniska sjukdomar? Läkemedel? Fysisk/psykisk stress 3–6 månader före begynnande håravfall? Symtom på endokrinopati? Mönster/distribution av håravfallet? Utropsteckenhår (ljusa proximalt och mörka distalt)? Follikuliter eller annan inflammation i hårbotten? Fjällning? Ärrbildning? Undersök även hud och naglar. Beroende på anamnes/kliniska fynd komplettering med lab-prover: Vanligen Hb, SR, S-Fe, TIBC. Vid misstanke på kollagenoser: ANA. Ev P-Glu, S-fritt T4/TSH, diff, ALAT, u-sticka, S-Krea.

## Behandling

Kausal. Om den utlösande orsaken försvinner eller avlägsnas återkommer håret gradvis under loppet av 6–12 månader. Resulterar aldrig i total alopeci. Viktigt att informera patienten om detta!
Patientinformation: www.doktorn.com

