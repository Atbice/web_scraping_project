## Orsak

Spetsigt våld mot ögat, skärande eller skickande skada som går helt genom ögonväggen, penetration med ingångshål, perforation med både in- och utgångshål.

## Symtom

Som regel ordentlig rodnad, synnedsättning, värk, ljuskänslighet. Oregelbunden pupill och prolaberad vävnad kan ses. Små penetrationer, särskilt korneala, kan dock vara förvånansvärt symtomfattiga.

## Utredning

Viktigt med noggrann anamnes, särskilt vid skada hos barn. Inte ovanligt att barn ”mörkar” att de ägnat sig åt att leka med vassa föremål etc. Om misstanke om genomgripande ögonskada föreligger, mkt försiktig undersökning för att undvika att pressa ut ytterligare ögoninnehåll. Vg intraokulär främmande kropp: viktigt med fråga om hamrande aktiviteter (ffa metall mot metall, kakel, glas, sten).

## Behandling

Akut remiss till ögonklinik. Fasta inför ev operation. Sätt på skyddande ögonförband (ögonskålla) som ej trycker på ögat. Om helt uppenbart genomgripande skada, telefonkontakt med ögonklinik, insättande av intravenöst antibiotika och transport. Opereras akut.

