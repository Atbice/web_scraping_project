## Definition

Överproduktion av katekolaminer.

## Orsak

Katekolaminproducerande tumör utgående från binjuremärgen eller från sympatiska ganglier (paragangliom). Ca 90 % är intraadrenala. Ca 10% är maligna. Ca 40% av feokromocytom har genetisk orsak exempelvis MEN 2 (Multipel Endokrin Neoplasi typ 2).

## Symtom

Huvudvärk, högt blodtryck, hjärtklappning, perioder av blekhet omväxlande med rodnad, takypne, svettning. (”p-sjukan”; = perspiration, palpitation, pain, pallor, pressure, paroxysms). Många feokromocytom hittas nu genom att patient upptäcks ha ett binjureincidentalom.

## Differentialdiagnos

Ångest, paniksyndrom, stress, intoxikation med sympatikomimetika/amfetamin m.fl.

## Utredning

Valet av utredningsmetod kan styras av sannolikheten för feokromocytom.
Låg sannolikhet för feokromocytom (hypertoniutredning/misstänkta symtom): dygnsurinsamling för metoxykatekolaminer under 1–2 dygn.
Hög risk för feokromocytom (känd genetisk predisposition, familjär förekomst, binjureincidentalom, tidigare genomgången operation för feokromocytom): fastande plasma-metoxikatekolaminer.
Man kan även välja att ta blodprov för alla patienter som ska utredas, oavsett sannolikhet för feokromocytom.
Lokaliseringsdiagnostik med i första hand CT/MRT utförs efter att diagnosen bekräftats biokemiskt.

## Behandling

Operation efter medicinsk förbehandling med alfa-receptorblockerare.

