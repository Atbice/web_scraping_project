## Orsak

Huvudlusen (pediculus humanus capitis) 2–3 mm lång, vinglös, drabbar endast människa. Smittar framför allt vid direktkontakt – huvud/huvud, inte så ofta via kammar, klädesplagg eller borstar.

## Symtom

Klåda i hårbotten.

## Differentialdiagnos

Renstyng (fluga som parasiterar på renar kan även lägga ägg på människa; fäster på hårstråna).

## Status

Eksem, rivmärken, eventuellt små papler i hårbotten – ibland ses sekundär impetigo, särskilt i nacken.

## Utredning

Påvisande av levande löss och ägg nära hårbotten. Använd luskam, inspektera särskilt nackhåret. Lössen syns tydligast om man kammar över ett vitt pappersark. Ägg som sitter mer än 1 cm från hårbotten är döda eller tomma. Utanför hårbotten är överlevnadstiden cirka 36 timmar.

## Behandling

Endast de med påvisad lusinfestation (levande löss) skall behandlas. Till följd av tilltagande resistensutveckling mot tidigare använda medel (malation, permetrin) är nu rekommendationen att i första hand använda medicintekniska produkter innehållande dimetikon. Produkterna – som har mycket god effekt – är receptfria och inhandlas på apotek m.fl. ställen. All behandling kombineras med finkamning dagligen mellan behandlingsomgångarna och efter den andra var tredje dag ytterligare två veckor. Ansvar för undersökning och behandling är föräldrarnas. Viktigt med upprepad information via skolsköterskor (skolhälsovård, apotek med flera). Viktigt med kontaktspårning och systematisk undersökning (= finkamning) i skolklasser där smittan går runt. Ibland kan de lusinfekterade vara besvärsfria.
I andra hand klassiska lusmedel där otillräckligt genomförd behandling gör att löss överlever och ökar risken för resistensutveckling. Man bör därför genomföra två behandlingsomgångar med en veckas mellanrum. För att minimera risken för resistensutveckling bör man använda lusmedel av olika kemiska sammansättningar vid ev nästa behandlingsomgång. Där ovanstående inte hjälp används kombination av besylbensoat och disulfiram (Tenutex).


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

