## Definition

Inflammation i lymfkärl.

## Orsak

Streptokock- eller stafylokockinfektion i sår, abscess i hud eller mjukdelar. Interdigital candidainfektion

## Symtom

Röda streck på huden, ofta proximalt om ett sår eller en abscess. Ev. tempstegring. De röda strecken på huden utgör vidgade blodkärl sekundärt till dilaterade lymfkärl och är ej tecken på infektion i blodkärl/sepsis. Initialt diskreta/inga besvär förutom strecken på huden. Så småningom temperaturstegring och regionala adeniter. Risk för sepsis.

## Differentialdiagnos

Tromboflebit (här kan en distinkt ömmande ”sträng” i ytlig ven palperas).

## Utredning

Ingångslokalen identifieras, körtelpalpation, om tempstegring ev. CRP.

## Behandling

Vid lymfangit måste man misstänka att infektionen kan sprida sig och i värsta fall förorsaka en sepsis. Därför antibiotikabehandling – nedan vuxendoser.
–  Vid lätt till måttlig lymfangit ge t ex T Kåvepenin 1 g, x3 i 10 dagar. Vid pc allergi klindamycin 300 mg 1×2 i 10 dagar.
–  Vid djup sårinfektion ge t ex T Heracillin 500 mg, 2 x 3 i 10 dagar. Vid pc-allergi ge klindamycin.
Frossbrytningar och feber talar för bakteremi/sepsis. Arrangera för venväg-dropp och transport akut till infektionsklinik. Finns möjlighet, ta blododling och därefter i.v. antibiotika.
Aktuella Mediciner
Flukloxaxillin: T Flukloxacillin. Mixt/T Heracillin
Klindamycin: K Clindamycin. Mixt/K Dalacin.
Pc-V: Drp/Mixt/T Kåvepenin.

