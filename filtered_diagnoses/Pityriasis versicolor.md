## Orsak

Malasseiza furfur (synonym är Pityrosporum ovale), en på huden normalt förekommande saprofytär svamp. Uppstår vanligen i varmt, fuktigt klimat. Kallas även tinea versicolor.

## Symtom

Hypopigmenterade alt brunrosa, fjällande fläckar, ofta konfluerande, ffa på bål (ffa övre del) och överarmar. På sommaren är fläckarna ljusare än omgivande hud, på vintrarna mörkare. Syns tydligast om sommaren och efter solning p.g.a. kontrasten. Sällan klåda, smittar ej. Kosmetiskt problem. Vid lätt skrapning över en lesion ser man tunna, avflagnande fjäll; ”hyvelspånsfjäll”.

## Differentialdiagnos

Pityriasis alba (ljusrosa, lätt vitfjällande myntstora ytor i framför allt ansikte, skuldror och överarmar hos barn och tonåringar. Kan svida vid irritation). Erythrasma. Vitiligo (kritvita, fjällar ej, oftast större ytor).

## Utredning

I typiska fall klinisk diagnos. Odling används ej. Vid tveksamhet mikroskopisk undersökning av hudavskrap med avseende på sporer och hyfer; ”tejpmetod” – en genomskinlig tejp fästes mot huden, en droppe metylenblått tillsätts på objektglas, i mikroskop kan sporer samt svamptrådar visualiseras.

## Behandling

Även vid till synes mindre utbredda förändringar bör hela bålen, halsen, armarna och låren behandlas. Alternativa behandlingar är:
* Ketokonazolschampo appliceras på våt hud och sköljs av efter 15 minuter. Upprepas 2 dagar i veckan i 3 veckor, eller fem minuter dagligen i fem dagar. Har inte indikationen i FASS. Fortsätt gärna någon gång i månaden i upp till ett halvår.
* Selensulfidschampo appliceras och sköljs av efter 15 minuter. Upprepas 2 dagar i veckan i 3 veckor.
* Antimykotisk lösning eller kräm.
Pat. informeras om att en del vita fläckar kan kvarstå länge – repigmenteras efterhand vid solning. Hög recidivrisk.
Aktuella Mediciner
Ketokonalzol: Schampo Fungoral.
Selensulfid: Schampo Selsun.
Patientinformation: www.doktorn.com

