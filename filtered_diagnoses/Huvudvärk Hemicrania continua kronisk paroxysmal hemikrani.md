## Orsak

Okänd, men hör till gruppen trigeminala autonoma cephalgier dit även klusterhuvudvärk räknas.

## Symtom

Ensidig smärta av måttlig till svår intensitet frontalt eller frontoccipitalt. Smärtan kan initialt uppkomma i attacker för att sedan bli ihållande under månader (enligt definitionen minst 3 månader). Samtidigt ett eller flera av symtomen (på samma sida som smärtan): konjunktival injektion/ ökat tårflöde, nästäppa, och ögonlocksödem med eller utan ptos samma sida.

## Behandling

Indometacin ger symtomfrihet- till skillnad från andra NSAID. Denna goda effekt av indometacin krävs för diagnos. Tänk på risken för blödande ulcus och överväg samtidig omeprazolbehandling. Sista indometacinpreparatet i FASS avregistrerades sept 2015, men kan få vid licensansökan. Övriga NSAID har inte denna goda effekt, men kan prövas i vissa fall.

#### Aktuella Mediciner 

Diklofenak: T Diklofenak.
(Indometacin: Supp Confortid – avregistrerad – licenspreparat).
Omeprazol: T Omeprazol.

