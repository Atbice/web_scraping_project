## Orsak

Humant herpesvirus 6. Inkubationstid: 5–10 dagar.

## Symtom

Små barn ½–3 år. Hastig debut, hög feber runt 40 grader, ev lätta katarrala symtom. Efter tre dagar avklingar febern snabbt och då framträder ett blekrött, makulopapulöst utslag ffa på bålen. Utslaget kliar inte och avklingar efter något dygn.
Komplikationer: Feberkramper vid den initialt höga febern kan förekomma, i övrigt en beskedlig sjukdom.

## Diagnos

Klinisk diagnos.

## Behandling

Symtomatisk. Paracetamol och/eller ibuprofen vid behov.

## Referenser

Sjukdomsinformation om tredagarsfeber. Folkhälsomyndigheten.
Rikshandboken Barnhälsovård.

