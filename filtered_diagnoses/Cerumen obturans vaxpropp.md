## Definition

Hörselgångsutfyllnad av kroppseget producerat vax och hörselgångsepitel.

## Orsaker

Vax är normalt och skyddar dessutom örat. De flesta människor har helt normal vaxproduktion. Manipulation av ytteröra och hörselgång med ex bomullspinne/tops är den vanligaste orsaken till vaxpropp. Öronproppar, musikproppar och hörapparater, speciellt i kombination med vistelse i torr miljö ger torr hud i hörselgången, hindrar vaxets normala vandring ut från örat och ökar vaxproduktionen. Hud- och hörselgångsåkommor som extern otit, eksem och psoriasis ökar risken för vaxsamlingar.

## Symtom

Hörselnedsättning, lock, tryck, yrsel, tinnitus, värk.

## Status

Vax i hörselgången.

## Differentialdiagnoser

Främmande kropp. Cholesteatom.

## Behandling

Spolning med kroppsvarmt vatten vid tidigare i övrigt friska öron, utföres inte vid ex känd perforation av trumhinnan, kronisk otit mm. Vid god visualiserbarhet ex med öronmikroskop och van behandlare kan vaxproppen sugas ut med hjälp av öronsug eller manipuleras bort med liten därtill avsedd hake, slynga eller minitång. Förbehandling: olivolja som droppas eller sprayas in (ex Vaxol). TCPB-droppar eller Alsolsprit vid känslig, öm hörselgång.
Egenbehandling: I möjligaste mån bör patienten kunna behandla detta själv. Olivolja som droppar eller spray används både förebyggande och som behandling. Ofta förekommande vaxproppar bör ges egenvårdsschema med ex olja S.O.S. dvs varje söndag-onsdag-söndag. Olja är lika bra som annan propplösare som ex Revaxör men den sistnämnda kan ge reaktioner i känsliga hörselgångar. Gummiblåsa eller spruta utan spets kan användas för försiktig egensköljning med vatten.


Steroid
Kortikosteroid Gr I + antibiotika: Örondrp. Terracortril med Polymyxin B (TCPB)
Vaxproppslösande
Olivolja, droppar: Revaxör*. Öronspray Vaxol*
Väteperoxid: OtoWax*
* = Receptfri.

