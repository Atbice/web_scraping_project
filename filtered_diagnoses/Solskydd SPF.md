## Varför skydda sig mot solen?

Viss mängd solljus är nyttigt eftersom det leder till syntes av vitamin D. För mycket solljus kan dock leda till bland annat solbränna, åldrad hud och hudcancer.

## Bästa sätten att skydda sig

Undvika starkt solljus. Använda skyddande kläder. Använda topikala solskyddsmedel.

## Olika typer av solskyddsmedel

Solskyddsmedel har filter som antingen reflekterar eller absorberar UV-ljus. De flesta skyddar både mot UVA och UVB. Det är främst UVB som riskerar att bidra till hudcancer, men även UVA kan vara involverat i hudmalignitet, varför solskyddsmedel bör innehålla skydd mot båda. Solskyddsmedel klassas som antingen organiska eller icke-organiska. De organiska innehåller filter i form av kemiska ämnen, som absorberar UV ljus och omvandlar det till värme. Icke-organiska består av mineralkomponenter som till exempel zinkoxid eller titaniumdioxid som absorberar eller reflekterar UV-ljus. Till skillnad från organiska solskyddsmedel är de kemiskt stabila och mindre risk för hudirritation och sensibilisering.
Vilken SPF (sun protection factor) ett solskyddsmedel har beskriver till vilken grad den förväntas skydda mot solbränna (se Brännskador). Siffran är framtagen där man studerar ljushyade frivilliga som applicerat solskyddsmedlet på huden och beskriver ratio mellan minsta dosen solstrålning som ger erytem på insmord jämfört med icke-insmord hud.
Generellt god säkerhetsprofil vid användning av solskyddsmedel enligt rekommendationer. Ingen tydlig evidens för negativa systemeffekter sekundärt till absorption genom huden.

## Användning av solskyddsmedel

Strålsäkerhetsmyndigheten rekommenderar att man vid solexponering använder minst SPF 15 på de ställen man ej kan täcka med kläder. Ungefärlig mängd solskyddsmedel: en tesked till ansiktet och nacken, två teskedar på rygg och torso tillsammans, en tesked per arm och två teskedar per ben. Man bör smörja in sig 15 till 30 minuter innan exponering för solen för att hinna bilda en skyddande film på huden. Man bör smörja om på nytt efter bad och ca varannan timme.
Om man är mycket strikt med solskydd, kan tillskott av Vitamin D behövas.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

