## Definition

Hudreaktion som uppstår pga inflammation i hudens blodkärl. Ibland även engagemang av blodkärl i njure och/eller mag-tarmkanal.

## Orsak

Oftast immunologisk genes. Reumatiker är överrepresenterade. Antigen/antikroppskomplex eller cytotoxiska celler deponeras i kärlväggen och orsakar inflammation/nekros. Utlösande orsaker kan vara läkemedel, infektioner (virus, bakterier) eller en kärlskada. Oftast har man svårt att påvisa ett allergen.

## Status

Ofta akut debut av bilateral, symmetrisk, palpabel purpura (hagelskottsliknande nekroser). Eventuell bullae, sedan små mörka till svarta, smärtande ulcera. Flikiga krustor. Oftast ses ett spektrum av olika hudförändringar hos samma patient, både purpura, palpabel purpura, blåsbildningar och sår. Förändringarna är oftast belägna bilateralt på underbenen, fotrygg, fotled, ibland mer utbrett också på lår, armar med fler ställen. Ibland hematuri och magsmärtor. Förekommer i alla åldrar.

## Utredning

Klinik. Remiss reumatolog? eller Hud? Infektion? (streptokocker? borrelia? hepatit? UVI?) Malignitet? Allergisk vaskulit i andra organ? Lab: Hb, SR, CRP, ASAT, ALAT, GT, Krea, U-Hb, U-nitrit, U-LPK, U-alb, F-Hb x 3. Ev. vaskulitprov (P ANCA), ev. borreliaserologi. Värdet av biopsi för PAD diskuteras.

## Behandling

Vila. Eventuell infektionsbehandling, alternativt utsättning av misstänkt utlösande läkemedel. Vid progredierande symptom, remiss till hudklinik. Om tecken på njurpåverkan, remiss till njurmedicin.

