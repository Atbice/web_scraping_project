## Orsak

Trichophyton rubrum vanligen. Ibland T. interdigitale eller E. floccosum. Låg smittsamhet. Sällsynt hos barn. Kan smitta via omklädningsrum, bastu, simhallar etc. Framförallt individuell mottaglighet som bestämmer huruvida man blir smittad. Ibland sekundär bakterieinfektion.

## Symtom

En vuxensjukdom med låg smittsamhet, ses sällan hos barn. Fjällande, macererad, fissurerad hud interdigitalt. Ibland mer ilsken inflammatorisk bild med rodnad, fjällning, klåda, sveda, pustler och papler med utbredning liknande en mockasin. Ibland ses en mykidreaktion med sterila vesikler, pustler i handflator eller fotsulor. Tros vara en allergisk reaktion mot svampmetaboliter. Ofta samtidigt svampangrepp på naglar.

## Differentialdiagnoser

Atopiska vinterfötter hos barn. Erythrasma, Pustulosis plantaris. Psoriasis. Candidaintertrigo. Kontakteksem (krom i läder, gummi, strumpfärger).

## Utredning

Vid typisk och okomplicerad interdigital tinea behövs ej provtagning. Vid starkt macererade/vätskande förändringar görs svamp (dermatofyt-)- och bakterieodling. Svampodling görs även vid kronisk tinea av mockasintyp. Undersök tå och fingernaglar, ljumskar och handflator avseende svampangrepp.

## Behandling

Antimykotiskt lokalmedel (terbinafin eller imidazol). Vid kraftig inflammation eller klåda i kombination med grupp I eller II steroid. Vid utbredda besvär kan det angripna området täckas med gasbinda, speciellt lämpligt nattetid. Vid vätskande förändringar kan fotbad med kaliumpermanganat användas. Blanda 5 ml lösning i 3 liter vatten. OBS! Lösningen missfärgar hud och naglar.
Vid nagelengagemang, eller i svårare fall ges antimykotika peroralt (tabl. terbinafin eller itrakonazol)
Egenvård: Tvätta fötterna morgon och kväll. Använd mild tvål. Torka torrt, framför allt mellan tårna. Byt strumpor varje dag. Använd bomullsstrumpor som skall tvättas i 60 grader. Gå inte i stövlar eller täta skor. Gärna barfota, men undvik då allmänna inrättningar med fuktigt golv som t.ex. simhallar och gymnastiksalar.
Aktuella Mediciner
Antimykotika + Gr I
Kräm Daktacort. Kräm Cortimyk.
Antimykotika
Econazol: Kräm Pevaryl.
Miconazol: Kräm Daktar.
Itraconazol: K Sporanox.
Terbinafin: Gel/Tabl/Kräm Lamisil. Kräm/T Terbinafin.

