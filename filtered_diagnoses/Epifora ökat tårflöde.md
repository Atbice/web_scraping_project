## Orsak

Unga personer: Stenos i tårvägarna. Äldre: Minskat tårdränage med stigande ålder. Detta till följd av minskande elasticitet i tarsalplattan och att tårpunkterna där ligger sämre an mot ögat; ektropion (se separat avsnitt). Stenos i tårvägarna Ökat tårflöde även i initialskedet av torra ögon.

## Symtom

Tårflöde. Ibland rinner ögonen endast utomhus i kallt och blåsigt väder, ibland rinner de hela tiden. Symtomen kan vara ensidiga eller dubbelsidiga.

## Status

Inga tecken till infektion/inflammation, dvs. bleka ögon.

## Differentialdiagnos

Allergi.

## Behandling

Unga personer och framför allt vid ensidiga besvär har som regel en stenos i tårvägarna. Bör remitteras till ögonläkare för diagnostisk spolning av tårvägarna, sondering och ställningstagande till operativ åtgärd.
Hos äldre är ökat tårflöde mycket vanligt. Om ögonen rinner mest ute är det sannolikt inte fråga om tårvägshinder utan att dränaget via tårpunkterna är försämrat, alt förändrad sammansättning av tårvätskan. Tydliga fall av ektropion eller vid misstanke om tårvägsstenos kan remitteras till ögonläkare för bedömning och operation. Behandla ev torra ögon.

