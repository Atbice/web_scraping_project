## Definition

Funktionell matstrupsstörning som kännetecknas av en klumpkänsla i halsen där organisk sjukdom inte kan påvisas.

## Orsak

Okänd. Förhöjd muskeltonus i proximala esofagus/farynx? Ofta sekundärt till oro/ångest. Frekvent tryck av tungan mot gommen. Dysfunktionell (= ”för hög”) andning – se detta avsnitt i kapitlet Andningsvägarnas sjukdomar.

## Symtom

Klumpkänsla i halsen. ”Får inte luft”. Ofta sympatikoton patient med oro/ångest/depression. Typiskt är mest besvär vid ”torrsväljning” – matintag brukar fungera bra. Ofta även symtomlindring vid mat-/vätskeintag. Ingen dyspfagi eller smärta.

## Differentialdiagnos

Dysfagi med faktisk motorisk dysfunktion av oesofagus/farynx. Intrathorakal struma. Esofagit – reflux. Ångest. Depression. Halscysta. Esofagusdivertikel. Främmande kropp i svalget. Cancer i tonsill/hypofarynx/oesofagus.

## Utredning

Anamnes. ÖNH-status. (Be pat sträcka upp händerna. Om där då finns en icke- palperbar struma brukar detta medföra ökat tryck över jugulumregionen). ”Ekbladstunga”? (= tecken på frekvent och ofta omedveten tungpressning).
Ev. röntgen hypofarynx/esofagus, passageröntgen.

## Behandling

Ta hjälp av logoped. Lugnande besked. Fokusering på patientens livssituation: Stress, ångest? KBT, ev. SSRI-preparat i 6 månader eller längre vid behov.
Behandling med protonpumphämmare (Omeprazol 20 mg x2) för odiagnostiserad gastroesofageal refluxsjukdom. Avsluta behandlingen om ingen förbättring efter 6 månader. En tredjedel av patienterna med symptom som tyder på globus upplever en förbättring av symtomen och de har reell gastroesofageal reflux.

