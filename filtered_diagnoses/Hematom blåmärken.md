## Orsak

Trauma, okänd, läkemedel (ASA, NSAID, NOAK Warfarin, Kortison), trombocytopeni, åldersbetingat spröda blodkärl, blodmalignitet, leversjukdom, koagulationsrubbning, Ehlers-Danlos syndrom (ärftlig skörhet i blodkärl m.fl. inre organ). Förvärvad hemofili.

## Utredning

Blödningsanamnes: Ärftlighet, blåmärken, näsblödning, tandköttsblödning, muskelblödning, ledblödning, blödning mer än fem timmar efter tandutdragning, blödning efter operation, fått blod i samband med operation, rikliga menstruationer, abnorm blödning efter förlossning, mediciner (inkl ASA-preparat samt kortisonsalvor – det sistnämnda kan vid kontinuerlig användning ge stora hudblödningar!)
Lab: Hb, Blödningstid, TPK, LPK, Diff, ALAT, ALP, GT, APTT, PK, Fibrinogen.
Om lågt TPK görs hematologisk utredning. Om högt PK överväg leverskada. Vid lång blödningstid misstänks i första hand smärtstillande eller antiinflammatoriska läkemedel. Vid misstanke om Cushing utförs urinkortisolanalys efter samling minst två dygn. Ofta kombinerat med hämningstest med dexametason (T Dexametason 1 mg kl 22.00, P-Kortisol 08.00 påföljande morgon, om > 50 är Mb Cushing sannolik).

## Behandling

Om bara små ytliga blåmärken, ingen hereditet och normala screeningsanalyser behövs ingen ytterligare utredning. Ytliga hematom är vanligt hos äldre individer p.g.a. spröda kärl.
Om anmärkningsvärd blödningsanamnes eller hereditet föreligger bör koagulationsspecialist kontaktas även om normala screeningsanalyser.


