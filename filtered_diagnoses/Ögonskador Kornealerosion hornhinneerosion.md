## Orsak

Vanligen trauma, tex fingernagel eller pappersark som kommit emot ögat. Kan även uppkomma utan trauma (oftast med anamnes på tidigare genomgånget trauma eller pga dystrofier i kornea).

## Symtom

Intensiv smärta, tårflöde, ökad ljuskänslighet och blefarospasm.

## Status

Efter infärgning med fluorescein, ses erosionen tydligt vid belysning med blått ljus. Uteslut djupare eller genomgripande skada, uteslut främmande kropp.

## Behandling

Ögonsalva, tex Ögonsalva Oculentum Simplex x 4-5 tills symtomen går över. Vid risk för sekundärinfektion kan man ge antibiotikasalva (Oftaquix till kontaktlinsbärare pga högre risk för pseudomonasinfektion). Överväg förband om erosionen är stor. Ge inte lokalanestetika som smärtbehandling.

#### Aktuella Mediciner

Mjukgörande salva: Ögonsalva Oculentum Simplex APL.
Fusidinsyra: Ögonsalva Fucithalmic.
Kloramfenikol: Ögondrp./Ögonsalva Kloramfenikol.
Levofloxacin:Ögdr Oftaquix

