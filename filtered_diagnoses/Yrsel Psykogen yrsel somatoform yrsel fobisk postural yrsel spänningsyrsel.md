## Definition

Vanlig orsak till yrsel, psykiatrisk bakgrund.

## Orsak

Primär ångest (generell ångest, depression, panikångest, agorafobi m.fl.). Sekundär ångest som kvarstående manifestation efter en tidigare vestibulär yrsel. 25–50 % av patienter som haft vestibularisneuronit och inte rehabiliterats aktivt drabbas av ångest och/eller depression och mer lättutlöst ospecifik yrsel. Patienter generaliserar sin rädsla att falla. Stress. Pat övertolkar impulser från proprioception. Serotoninsystemet involverat. Kliniska samband mellan yrsel-/migrän-/ångestsjukdom.

## Symtom

Ångest, vegetativa symtom. Mest framträdande yrsel i form av ostadighet då man står stilla eller går långsamt. Ibland helt korta (sekunder-minuter) perioder av gungande yrsel, pat. kan då behöva ta stöd i möbler etc. Rörelser runt omkring, ljud, mjuka underlag förvärrar. Fobisk postural yrsel debuterar ofta efter period med yrsel av annan orsak, ett fall eller efter en stressig period. ”Höjdskräck i stående”. Oro över att falla ger ökad muskulär anspänning som ytterligare stör proprioceptionen. Besvär utomhus, på torg, öppna platser, sociala situationer, bilkörning, broar etc.

## Differentialdiagnoser

Godartad lägesyrsel (uteslut detta genom Dix-Hallpike’s test).

## Utredning

Somatisk/neurologisk genomgång primärt (ofta terapeutisk effekt att visa avsaknad av neurologiska fynd). Ev. CT/MR hjärna. Hb, P-glukos, B12, blodtryck, ev. metylmalonsyra el. homocystein, leverstatus inkl. CDT el. PEth, TSH/T4. Anamnes med fokus på ångestgenererade faktorer och tidigare yrsel. Ångestsjukdom? Depression? Ev. skattningsskala HAD (Hospitaly Anxiety and Depression scale) – ångest, depression.

## Behandling

Noggrann utredning (är behandling i sig). Lugnande besked; pat. är ofta mycket orolig. Förklaring av sjukdomen. Sjukgymnastledd rörelseträning inkl. motion viktig liksom att exponera sig för de situationer som ger yrsel (desensibilisering av ångest-/yrseltriggande mekanismer). SSRI-preparat kan provas (fr.a. sertralin). Ev. remiss psykolog (kognitiv terapi).
Patientinformation: www.1177.se www.yrsel.com

#### Aktuella Mediciner

SSRI-preparat
Sertralin: T Sertralin.

