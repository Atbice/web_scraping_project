## Orsak

Virusinfektion i huden. Ett hundratal olika typer av virus har identifierats med olika förlopp. Överförs vid direktkontakt men kan uppträda först flera år efter smittotillfället. Ofta självsmitta.

## Symtom

Ffa hos barn och ungdom. De flesta går spontant tillbaka efter veckor-månader, andra kan sitta i år eller livstid. Hand-/fotvårtor (Verruca vulgaris): Enstaka till multipla gryniga, hudfärgade, hyperkeratotiska tumörer med mörka punkter på ytan (ses ibland först vid nedskärning). Mosaikvårta/verruca plantaris: Ofta flera cm stort område med tättsittande, mindre vårtor på tryckbärande ytor. Hyperhidros disponerar. Filiforma vårtor: Spridda, hudfärgade ”tappar”, framför allt på läppar, näsa hos barn. Verruca plana: Mm-stora, platta, hudfärgade papler, ses vanligen på handryggar, i ansiktet. Linjär spridning i rivmärken karakteristiskt. Verruca seborrhoica: Se separat avsnitt.

## Status

”Svarta prickar” (= blodkärl) i vårtan efter nedskärning (verruca vulgaris).

## Differentialdiagnoser

Klavus (liktorn). Keratodermia punktata (genetisk rubbning i hudens hornbildning). På händerna: lichen planus, Mycobacterium marinum-infektion, tjocka aktiniska keratoser.

## Behandling

2/3 av vanliga virusvårtor hos barn försvinner spontant inom 2 år. Behandlingen skall ej vara värre än vårtorna. Indikation för behandling är smärta, dysfunktion och ibland kosmetik. Fila ner vårtan efter uppmjukning i vatten. Olika behandlingsalternativ finns receptfritt. Kryo med flytande kväve är ofta mer effektivt än vårtmedel, kan köpas som mild egenvårdsprodukt. Kan behöva upprepas. Kan ibland välja att göras på hudklinik pga stora besvär. Behandlingen är smärtsam och det blir sår ett tag efter, samt kan bli hypopigmentering/ärr. Verruca plana är svårbehandlade. Prova med försiktig kryobehandling. Kyrettage – kan lämna ärr.
Aktuella Mediciner
Myrsyra: VårtFri.
Salicylsyraplåster: TransVerSal.
Patientinformation: www.doktorn.com
Enligt egen erfarenhet: Liktorn ömmar oftast vid tryck rätt på, vårtor ömmar vid tryck från sidorna (dr Medin, Göteborg).

