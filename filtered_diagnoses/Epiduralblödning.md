## Definition

Blödning mellan hårda hjärnhinnan och skallbenet.

## Orsak

Huvudtrauma med bristning av i regel meningeala artärer, hos barn och yngre. Hos vuxna ofta skallfraktur som går över artären. Ökad risk vid behandling antikoagulantia eller hypertoni.

## Symtom

Huvudvärk, kräkning, trötthet, kramper, vidgad pupill, ev. ensidig förlamning, medvetslöshet.
”Klassisk” bild: Huvudtrauma med medvetandegrumling/medvetslöshet, vaknar upp och sedan efter minuter till timmar symtom som huvudvärk, illamående, kräkning, fokala bortfallssymtom och medvetandesänkning, stor risk för inklämning. I regel handlar förloppet om timmar, men kvarstående risk flera dagar efter traumat.

## Status

Medvetandesänkt patient, man följer vakenhet, andning, bltr, puls, pupillreaktioner (vid inklämning av hjärnstammen stiger blodtrycket, pulsen sjunker, pupillerna blir vidgade och stela, extensionskramper).

## Utredning

Skallröntgen utan fraktur utesluter inte diagnosen. CT-hjärna. Observera att lumbalpunktion är kontraindicerad. Följ Glasgow Coma Scale.
Bedömning av medvetandegraden: enl Glasgow Coma Scale; GCS.
Ögon
4 poäng               öppnas spontant
3-”-                        öppnas vid tilltal
2-”-                        öppnas vid smärtstimulering
1-”-                        öppnas ej trots smärtstimulering
Tilltal
5-”-                        fullt orienterad
4-”-                        desorienterad/ förvirrad
3-”-                        reagerar vid tilltal med enstaka ord
2-”-                        reagerar på tilltal med obegripligt tal
1-”-                        ingen reaktion
Motorik
6-”-                        utför uppmaningar adekvat
5-”-                        lokaliserar smärta
4-”-                        drar undan arm vid smärtstimulering
3-”-                        flekterar armbåge vid smärtstimulering
2 -”-                       sträcker armbågen vid smärtstimulering
1-”-                        ingen reaktion vid smärtstimulering
Poängresultat: 14-15 poäng = lindrig skada, 9-13 poäng medelsvår skada, < 8 poäng är en svår skada och innebär att patienten är medvetslös. En medvetslös patient har alltid minst 3 poäng.

## Behandling

Akutkontakt neurokirurg. Pat övervakas enligt ovan. Fri venväg, syrgas. Hög mortalitet.

