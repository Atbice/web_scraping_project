## Behandling

Ulipristalacetat (UPA): en tablett i engångsdos. Gravtest innan tablettintag rekommenderas (graviditet är kontraindikation). Effektivt upp till 120 timmar efter oskyddat samlag eller vid misslyckad preventivmedelsanvändning.
Levonorgestrel (LNG): En tablett i engångsdos efter oskyddat samlag, helst inom 24 timmar – ej senare än 72 timmar. Gravtest innan tablettintag rekommenderas.
Biverkningar i form av huvudvärk, illamående, bröstspänningar och påverkan på blödningsmönstret.
Behandling med akut-p-piller bör upprepas vid behov, men risken för oregelbunden blödning ökar vid fler doseringar under samma menscykel. UPA är mer effektivt än LNG att förhindra graviditet.
Den i särklass mest effektiva akutpreventivmetoden är kopparspiral insatt inom fem dygn. Kopparspiral kan erbjudas oavsett om kvinnan tidigare varit gravid/fött barn eller inte.
Akut-p-piller är receptfria och tillhandahålls gratis på ungdomsmottagningar och vissa andra mottagningar. I samband med detta ges också ett samtal. Behandlingen bör följas upp med graviditetstest efter 3 veckor.
Om ett gestagen tagits ska UPA inte användas under de kommande 7 dagarna. Om UPA används ska inte en metod innehållande gestagen påbörjas inom de kommande 5 dagarna. Det innebär att man vid glömda p-piller (kombinationspiller eller gestagena piller) bör välja LNG som akut-p-piller.
Patientinformation: www.doktorn.com
Se även Preventivmedel antikonception i detta kapitel.
Aktuella Mediciner
Levonorgesterel; T NorLevo. T Postinor.
Ulipristal: T ellaOne.

