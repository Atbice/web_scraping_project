## Orsak

Okänd. Hereditär komponent hos 50 %. Värme, ansträngning, stress kan vara utlösande.

## Symtom

Lokal svettning är normalt. Svett i hand-fotsulor bidrar till god greppfunktion. Överfunktion – som oftast är ärftlig – visar onormalt svar på värme, stress, ansträngning. Oftast i handflator och fotsulor, f.ö. i ljumskar och axiller (sistnämnda debut i tonåren). Även huvud och bål, debuterar ofta senare. Ofta påtaglig inverkan på livskvalitet.
Symtomen graderas efter Hyperhidrosis Disease Scale (HDSS):
HDSS 1: Ordinära besvär.
HDSS 2: Besvär som påverkar livskvalitet. Begränsar ibland dagliga aktiviteten.
HDSS 3: Besvär som påverkar livskvalitet och arbetsförmåga. Otillräcklig effekt av medicinering. Begränsar ofta dagliga aktiviteter. Besvären kan knappast tolereras.
HDSS 4: Besvär som ger hög grad av nedsatt livskvalitet och arbetsoförmåga. Otillräcklig effekt av medicinering. Besvären begränsar ständigt dagliga aktiviteter. Besvären kan inte tolereras.

## Behandling

HDSS 1: Egenvård. I första hand kan provas en antiperspirant med aluminiumklorid, ex.v. Absolut Torr (receptfritt på apotek). Appliceras några kvällar i sträck och därefter en eller några kvällar per vecka. Huden måste vara torr innan applikation annars risk för sveda.
HDSS 2: Kontakt med primärvård. Utredning. Antiperspirant som ovan. Ev. peroralt antikolinergika (Egazil, Ditropan)
HDSS 3: Remiss till hudklinik. Bedömning av indikation för botulinumtoxinbehandling eller iontofores.
HDSS 4: Behandling med botulinumtoxin eller iontofores.
Botulinumtoxininjektionerna används med framgång vid terapiresistent och uttalad idiopatisk handsvett alt axillarsvett. Injektionerna ges intradermal med ca 15 mm mellanrum över drabbade området. Orsakar en kemisk denervering. Behöver upprepas 1–2 ggr/år. Antikolinergika till natten kan komplettera behandling med botulinumtoxin. Antikolinergika ger även systemeffekter.
Patientinformation: www.doktorn.com
Aktuella Mediciner
Aluminiumklorid: Absolut Torr.
Antikolinergika: T Ditropan. Deopttablett Egazil.

#### Lär dig mer

