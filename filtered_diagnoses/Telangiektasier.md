## Definition

Bestående utvidgning av hudens perifera blodkärl.

## Orsak

Primära telangiektasier: Spider nevi, vanligen i ansiktet hos barn. Essentiella telangiektasier – vanligen utbredda, okänd orsak.
Sekundära telangiektasier: Ses vid rosacea, lupus erythematodes, basaliom, solskadad hud, post strålbehandling, som biverkan till lokala steroider, p-piller och graviditet. Leversjukdom, systemisk sklerodermi, Osler-Weber-Rendu syndrom.

## Behandling

Behandling sker vid kosmetiskt problem; kärllaser eller diatermi. Blöder sällan.

