## Definition

Minskning av antalet cirkulerande vita blodkroppar (granulocyter/ B-celler/T-celler), LPK <3,0 x 109/L. Granulocyter < 0,5 x 109/L innebär svår infektionsbenägenhet.

## Orsak

Infektion (influensa, malaria, HIV, TBC, sepsis), läkemedel t.ex. cytostatika, tyreostatika, sjukdomar i benmärgen, splenomegali, strålning, vitamin B12- och/eller folsyrabrist.

## Symtom

Till en början oftast asymtomatisk. Så småningom feber, halsont och andra infektionstecken. Sår i och runt munnen, på kroppen, runt ändtarm och vagina är vanliga.

## Diagnos

Anamnes, klinisk undersökning och kompletterande blodprover ger ofta orsaken till leukopenin. Kronisk och/eller cyklisk neutropeni är i princip en uteslutningsdiagnos.

## Utredning

LPK, Diff, T-och B-celler (immunfenotyp, Facs), SR, CRP.

## Behandling

Riktas mot bakomliggande orsak. Ofta krävs antibiotika och behandling mot svampinfektioner. Patienten bör undvika kontakt med infekterade personer. Munsköljningar och användning av mjuk tandborste. Benmärgsundersökning om flera cellinjer drabbade (Hb, TPK).

