## Orsak

- Minskat vätskeintag och/eller ökade vätskeförluster, till exempel diarré, kräkningar, feber, blödning, brännskador, befinna sig i tropiskt klimat, stark fysisk ansträngning över längre tid.
- Personer med nedsatt törstsensation efter exempelvis stroke.
- Observera ACE-hämmarnas ökade effekt vid dehydrering.
- Diabetesdebut!

## Status

- Kontroll av puls, blodtryck, vakenhet
- Torra slemhinnor?
- Urinproduktion?
- Nedsatt perifer cirkulation? (kan testas med tryck mot bröstbenet 5 sek – återfyllnad normalt inom 3 sekunder efter att man släppt trycket)

#### Lätt

Förlorat ca 3 %-5% av kroppsvikten. Symtom: Törst, ev. matt. Puls och blodtryck normala.

#### Måttlig

Förlorat ca 6-9 % av kroppsvikten. Symtom: Torra slemhinnor, koncentrerad urin. Blodtryck normal men pulsen i regel ökad (tänk på ev. pulshämmande betablockadbehandling), reducerad hudturgor, snabb andning.

#### Svår

>10% av kroppsvikten. Symtom: Trött/ matt/ somnolent patient. Takykardi, blodtrycksfall, vasokonstriktion som ger marmorering, upphävd urinproduktion.

## Behandling och vårdnivå

Vid allmänpåverkan till sjukhus för rehydrering där också elektrolyter kan följas. Ringeracetat i.v. – initialt 300–500 ml relativt snabbt om svår dehydrering. Följ förloppet kliniskt; puls, blodtryck, perifer cirkulation och vakenhet. Urinproduktion mindre än 0,5 ml/kg/timma innebär att patienten behöver vätska.


Infusionsvätska
Isoton vätska: Ringer-Acetat
Glukos 50mg/ml med natriumtillägg 40–80 mmol/L.

#### Lär dig mer

