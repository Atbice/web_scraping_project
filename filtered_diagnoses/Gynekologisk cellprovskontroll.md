## Allmänt

Sedan slutet av 60-talet pågår screening med cellprov från cervix i regionernas/landstingens regi i Sverige
Screeningprogrammet har sänkt cervixcancerincidensen med cirka 50 %.
Nya riktlinjer från Socialstyrelsen har resulterat i ett nytt nationellt vårdprogram för screening för livmoderhalscancer 2017, uppdaterat senast november 2022.
I detta rekommenderas att hälso- och sjukvården bör erbjuda screening för livmoderhalscancer med HPV-analys:
- vart femte år till kvinnor i åldern 23–49 år
- vart sjunde år till kvinnor i åldern 50 – 70 år.
Alla positiva HPV-prover följs upp med cytologi.
Det rekommenderade screeningprogrammet förutsätter att cellproverna tas med vätskebaserad teknik. Med den metoden går det att analysera både HPV och cytologi på samma prov. Det är dessutom möjligt att spara ett cellprov för att göra fler analyser på det.
Flera regioner har också infört hemtest för HPV, som tas själv i hemmet och skickas in för analys. Dessa hemtest har visat sig lika effektiva för att finna individer med HPV-infektion som de tester som tas via barnmorska. Självprovtagning för HPV kan erbjudas som primär screeningmetod i stället för vårdgivartaget prov om kvinnan så önskar.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

