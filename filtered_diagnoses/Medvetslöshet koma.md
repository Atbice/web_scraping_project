## Orsaker

Kom ihåg ”HUSK MIDAS” (= Herpesencefalit, Uremi, Status epilepticus, Korsakoff, Meningit, Intox, Diabetes, Andningsinsufficiens, Stroke). Även: subaraknoidal-, epidural- eller subduralblödning, skalltrauma, postiktalt koma efter epilepsi, cerebral abscess, hjärntumör, myxödemkoma, hypoglykemi, hyperkalcemi, hyponatremi, leversvikt, arytmi, aspiration, hyperventilation, intoxikation.

## Status

Tecken på skalltrauma? Stickmärken? Tungbett? Neurologstatus inkl. bedömning av nackstelhet, puls, bltr, pupillreaktioner. Informativt neurologstatus kan ofta sammanfattas i VAPÖR (franska ”försvinn rädsla”): Vakenhet Andningsmönster Pupiller Ögonposition/rörelser Reflexer. I akutläget där framför allt sjukhuset är inkopplat är neurologisk prognos svår att bedöma varför behov av intensivvård inte skall uteslutas utan samråd med intensivvårdskunnig läkare.

## Utredning

Puls, blodtryck, EKG. Hb, LPK, P-glukos, S-Na, S-K, S-Ca, S-Kreatinin, T4/TSH, syrabasstatus, U-ketoner. Ev. lumbalpunktion, ev. MR eller CT hjärna. Följ Glasgow Coma Scale.
Bedömning av medvetandegraden: enl Glasgow Coma Scale; GCS.
Ögon
4 poäng                öppnas spontant
3-”-                        öppnas vid tilltal
2-”-                        öppnas vid smärtstimulering
1-”-                        öppnas ej trots smärtstimulering
Tilltal
5-”-                        fullt orienterad
4-”-                        desorienterad/ förvirrad
3-”-                        reagerar vid tilltal med enstaka ord
2-”-                        reagerar på tilltal med obegripligt tal
1-”-                        ingen reaktion
Motorik
6-”-                        utför uppmaningar adekvat
5-”-                        lokaliserar smärta
4-”-                        drar undan arm vid smärtstimulering
3-”-                        flekterar armbåge vid smärtstimulering
2-”-                        sträcker armbågen vid smärtstimulering
1-”-                        ingen reaktion vid smärtstimulering
Poängresultat: 14-15 poäng = lindrig skada, 9-13 poäng medelsvår skada, < 8 poäng är en svår skada och innebär att patienten är medvetslös. En medvetslös patient har alltid minst 3 poäng.

## Behandling

Fria luftvägar, framstupa sidoläge, fri venväg. Syrgas. Behandling av den specifika orsaken till medvetslösheten. Vid koma av oklar anledning övervägs alltid hypoglykemi. Var beredd att ge glukos (30 % glukoslösning 30–50 ml iv) alternativt Glukagon (1mg sc eller im). 112.
Vid behov kontakta Giftinformationscentralen 112 eller 010- 456 6719. Dessa telefonnummer är för brådskande fall för vården, www.giftinformationscentralen.se

