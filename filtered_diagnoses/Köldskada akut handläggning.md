## Orsak

Stark kyla.
En köldskada uppstår på en kroppsdel som utsätts för stark kyla.  (Vid immobilisering under lång tid kan djupa skador uppträda på grund av långvarig vasokonstriktion).
Ökad risk i samband med blåst och vid alkoholpåverkan (eller intoxikation med andra droger), hemlösa eller militär personal.

## Symtom/ status

Vid akut förfrysning av kroppsdel (som ofta handlar om öron, näsa, kinder, haka, fingrar och tår): vit, hård hud, smärta och cyanos med nedsatt eller ingen känsel. Avgränsningen i regel markerad. Hypotermi.
Efter uppvärmning: rodnat (hyperemi), värk och blåsbildning som vid brännskada. Om samtliga hudlager engagerats uppstår nekroser.

## Behandling

Massera området – men inget tryck! – värm från annan del av kroppen (till exempel hand i armhåla).
Inomhus uppvärmning i vatten (kroppstempererat), eventuellt värmefläkt.
För att förbättra mikrocirkulation ASA (75 mg som engångdos behandling), kalciumantagonist eller lågmolekylärt Heparin.
Mot smärtan NSAID och/ eller paracetamol med eller utan kodein.
Vid djup skada med nekroser övervägs kirurgisk revision.
Efter en köldskada kvarstår under år ökad känslighet för kyla.

#### Aktuella Mediciner

Analgetika
Acetylsalicylsyra: T Magnecyl.
Diklofenak: T Diklofenak.
Nifedipin: T Adalat.
Paracetamol: Mixt/Supp/T Alvedon.Mixt/Supp/T Panodil.
Paracetamol/kodein: T Citodon. T Panocod.
Tramadol: T. Tramadol. Kortvarig behandling! Vanebildande!
Lågmolekylärt Heparin
Inj Fragmin/Inj Innohep/Inj Klexane.

