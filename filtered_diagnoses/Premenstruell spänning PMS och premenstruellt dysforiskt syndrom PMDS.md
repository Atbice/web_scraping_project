## Orsak

Okänd. Sannolikt orsakat av reaktion på progesteronmetabolit allopregnanolon, men förändringar i serotoninsystemet kan också spela roll.

## Symtom

(de vanligaste först): Psykiska symtom: Irritabilitet, ilska, uttalade humörsvängningar, gråtmildhet, trötthet, koncentrationssvårigheter, brist på energi, aptitförändringar, tröstätande, sötsug, insomnia, nedstämdhet, oro. Somatiska symtom: Svullnadskänsla och viktökning under tiden efter ägglossningen, ömhet i brösten och bröstspänning, huvudvärk, ledvärk, mensvärkliknande krampsmärtor.
Symptomen brukar accentueras veckan före menstruation för att sedan upphöra inom någon dag efter att menstruationen startat. Ca 20 % av alla kvinnor uppfyller kriterierna för PMS. Omkring 5 % av kvinnor i fertil ålder anses lida av PMDS (premenstruellt dysforiskt syndrom). Dessa kvinnor upplever så svåra besvär att det påtagligt påverkar deras vardag med svårigheter som att sköta arbete eller att inte kunna ha en normal relation till familj och vänner. Denna åkomma innebär regelbundet återkommande besvär som påtagligt försämrar livskvaliteten.

## Differentialdiagnos

Depression, bipolär sjukdom, hypotyreos. Biverkan av p-piller.

## Behandling

SSRI-preparat har god effekt vid cyklisk behandling. Tas från ägglossning till mens, dvs. 10–14 dagar. Börja förslagsvis med T Premalex, escitalopram, som har godkänd indikation. Citalopram kan tas i dos 10–20 mg x 1. Om kvinnan behöver medicinering mer än 14 dagar innan mens och en tid efter kan kontinuerlig behandling övervägas.
Kombinerade p-piller hjälper en del genom att blockera ovulation, men kan också försämra besvär hos de som är mycket känsliga för gestagener. Välj i första hand kombinerat p-piller som är ”östrogendominant” (T Cilest, T Estrelen, T Dizmine, T Dienorette). Enbart gestagener sällan god effekt, pga känslighet för gestagenet humörmässigt. Hormonspiral har sällan effekt, då de flesta kvinnor fortsätter ha ovulation med hormonspiral.
Vid påtaglig svullnad, viktökning och/eller bröstömhet kan spironolakton provas, 100 mg till natten premenstruellt– även viss effekt mot irritabilitet, nedstämdhet och ångest.
I mycket allvarliga fall kan GnRH-analog provas – specialistfall.
KBT har dokumenterad effekt vid PMS.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

