## Definition

Hinder för passage av tarminnehållet.

## Orsak

Mekanisk ileus: P.g.a. adherenser (i regel efter tidigare operationer), föda (t.ex. otuggade apelsiner, kött), stenoseringar (t.ex. efter strålning eller flera divertikuliter, anstomoser), vaskulära orsaker (mesenterialkärlsocklusion), bråck, gallstensileus, volvolus, tumörer, fekalom. S.k. slits-herniering efter gastric bypass-operation.
Paralytisk ileus (bristande neuromuskulär aktivitet i tarmen): Postoperativt, antikolinergika i större doser, opioider, inflammations- och smärttillstånd i buken (inkl. stensmärtor).
Invagination: Ff.a. hos barn under 2 års ålder.

## Symtom

Buksmärtor i intervaller, kräkningar (om lågt hinder även fekala), meteorism. Upphörd gasavgång (samt avföring), livliga metalliskt klingande tarmljud initialt. Ev. inklämt bråck. Mekanisk ileus kan leda till strangulationsbild: Ökad allmänpåverkan med dehydrering och chockbild, avsaknad av tarmljud, tilltagande peritonit och sepsis. Invagination: Intervallsmärtor, kräkningar, ofta blod rektalt. Invaginationen kan vara palpabel.

## Utredning

DT buk är radiologisk förstahandsmetod. Blodprover inkl CRP, blodstatus, elstatus. Undersök bråckportar i status.

## Behandling

Akutremiss till kirurg. Invagination hos små barn löses i första hand med kontraströntgen av tarmen alternativt operativt. Smärtlindring och vätska är viktigt i det initiala skedet av handläggningen.
Patientinformation: www.1177.se

