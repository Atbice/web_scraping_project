## Orsak

Pares/paralys av n peroneus. Nervpåverkan till följd av asymmetrisk polyneuropati (diabetes, alkohol, lösningsmedel m.fl.), peroneuspares (tryck vid knäet på grund av gips, trauma, huksittning), viktnedgång, partiell proximal ischiadikuslesion, plexus lumbosacralispåverkan (mekanisk/vaskulär), L5-radikulopati (borrelia), medullär påverkan (ALS m.fl.), läkemedel, uremi, idiopatiskt.

## Symtom

Nedsatt kraft/oförmåga till dorsalextension. Släpande fot. God prognos i typfallet med spontan regress av symtomen inom 3–6 mån. Akut påkomna symtom är aldrig entrapement eller kroniskt progredierande sjukdom.

## Status

Svaghet i fotled/tår som enda fynd där symtomen uppstått akut (= typiska peroneusparesen).
Om annan klinisk bild kontrolleras:
Nedsatt vibrationssinne över malleoler + sänkt sensibilitet vid test med monofilament + utsläckt Achillesreflex (polyneuropati). Svaga hamstrings med svaghet i knäböjning (vid påverkan av ischias). Svaghet i m gluteus medius med påverkan av höftabduktion (L5-radikulopati).

## Utredning

Anamnes (akut eller långsamt uppkommet tillstånd? smärtor? dysestesi?). Tecken på polyneuropati? (alkohol, diabetes, lösningsmedel, stämgaffeltest, monofilament). Fästingbett? Läkemedel?
Eventuellt S-B12, ASAT/ALAT/GT/CDT/PEth. Vid atypiskt förlopp prover med fokus på malignitet, systemsjukdom, malabsorption.

## Behandling

I typfallet skena och träning hos fysioterapeut. Avvakta 3–6 mån. på spontant tillfrisknande. Vid avvikande bild (smärtor, progress, engagemang av flera nerver) remiss till neurolog.

