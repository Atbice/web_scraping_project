## Orsak

Ofta utlöst anfall av allergi och infektioner, men också kyla, stress m.fl. orsaker. 

## Symtom

Dyspné, takypné, förlängt expirium, cyanos, ofta allmänpåverkan.

#### Akut behandling av vuxna:

Ta ställning till syrgas – saturation ska med POX ligga över 90 %. Om hypoxi föreligger ges syrgas på mask, 5-6 l/min eller på grimma, 2–6 l/min – följ saturation via pulsoximeter, kontrollera blodgas om saturation  < 90%.
Inhalation av salbutamol 10 mg, i första hand med spray via spacer (likvärdig effekt med nebulisator) ex salbutamol (Ventoline Evohaler) 0,1 mg/dos 10-15 doser eventuellt tillsammans med ipratropium (Atrovent inhalationsspray 20 µg/dos), 4 doser.
I andra hand ges inhalation via nebulisator: 1-2 ml salbutamol (Ventoline) inhalationslösning 5 mg/ml eventuellt i kombination  med 2 ml ipratropiumbromid (Atrovent) inhalationsvätska 0,25 mg/ml.
Inhalation och injektion upprepas vid otillräcklig förbättring
Kortison ges i form av tablett betametason 0,5 mg, 10 tabletter, eller tablett prednisolon 5 mg, 10 tabletter som engångsdos  samt tablett betametason 0,5 mg, 6 tabletter dagligen i 5 dagar eller tablett prednisolon 5 mg, 6 tabletter dagligen i 5 dagar. Observera att gravida bör behandlas med prednisolon. Om patienten inte kan medverka (till exempel medvetslöshet eller sväljsvårigheter) ges Betametason 4 mg/ml, 1-2 ml i.v. eller Solu-Cortef i.v. 100-200 mg.
Vid saturation < 90 % trots syrgas, eller där patient ej orkar inhalera, ges injektion terbutalin, 0,25–0,5 mg subkutant eller långsamt iv spätt till 10 ml i NaCl.
Vid svåra symtom och/eller samtidig anafylaxi ges inj Adrenalin 1 mg/ml, 0.3-0.5 mg i.m i låret. Tillkalla narkos/intensivvårdsläkare/ambulans.
Narkosberedskap vid hotande luftväg.
Hävs inte anfallet ska patienten vårdas inneliggande.
Efter att ha hävt anfallet och vid hemgång tas ställning till eventuellt medicinjusteringar såsom ökning av inhalationssterioder. Kontrollera inhalationstekniken.

#### Akut behandling av vuxna i hemmet: 

Vid lindrig attack: Kortverkande ß2-agonist i upprepade doser. Vid fortsatta besvär dubblerad till fyrdubblerad dos av inhalationssteroid. Spacer kan förskrivas och medlen vid akuta besvär ges i spray.
Vid medelsvår attack: Som ovan med tillägg av tabl. prednisolon 20–40 mg/dygn i 5–7 dagar. Om detta inte ger snar bättring kontaktas vårdcentral/sjukhus.
Vid svår attack: Ring ambulans! Upprepade doser snabbverkande ß2-agonist + tablett Prednisolon 30–60 mg som engångsdos.

## Vårdnivå

- Vid lindrig attack sker vården i hemmet
- Vid medelsvår attack sker vården i hemmet (tillägg av per orala steroider), hjälper det ej kontaktas vårdcentral/sjukhus
- Vid svår attack ringer man ambulans

#### Aktuella Mediciner

Antikolinergika
Ipratropiumbromid: Inhal.pulver/ lösning Atrovent.
Tiotropiumbromid: Inhal.pulver Spiriva.
ß2-agonist kortverkande
Formoterol: Inhal.pulver Oxis Turbuhaler.
Salbutamol: Inhal.aerosol/ lösning Airomir Autohaler. Inhal.pulver/lösning Ventolin, Inhal.aerosol Ventoline Evohaler.
Terbutalin: Inhal.aerosol/lösning/pulver Bricanyl Turbuhaler.
ß2-agonist kortverkande + antikolinergika
Salbutamol + Ipratropium: Lösning Combivent 0.5 mg/2.5 mg per 2,5 ml, lösning Ipramol 0.5 mg/0.25 mg per 2,5 ml, lösning Sapimol 0.5 mg/0.25 mg per 2,5 ml, eller lösning Salipra 0.5 mg/0.25 mg per 2,5 ml.
ß2-agonist långverkande
Formoterol: Inhal.pulver Formartis, Inhal.pulver Oxis Turbuhaler.
Salmeterol: Inhal.pulver Serevent Diskus.
ß2-agonist långverkande + steroid
Formoterol + Budesonid: Inhal.pulver Symbicort Turbuhaler.
Salmeterol + Flutikason: Inhal.pulver Seretide Diskus.
Leukotrienreceptorantagonist
Montelukast: Tabl Singulair.
Steroider, för inhalation
Budesonid: Inhal.pulver Pulmicort Turbuhaler. Giona Easyhaler (ffa till barn).
Flutikason: Inhal.pulver Flutide Diskus.
Steroider
Betametason: Inj/T Betapred.
Hydrokortison: Inj Solu-Cortef
Prednisolon: T Prednisolon
Teofyllin
Kolinteofyllinat: Rektallösning Teovent.
Teofyllin: Inj Teofyllamin.

