## Definition

Immunologiskt utlöst, starkt kliande, kronisk, subepidermal blåsdermatos associerad med glutenenteropati.

## Symtom

Intensivt kliande, svidande, kronisk papulovesikulär sjukdom. Utslagen symmetriska och pleomorfa med erytematösa, urtikariella, papulösa, vesikulära eller bullösa lesioner. Utslagen lämnar postinflammatoriska hypo/hyperpigmentationer. Vanligen armbågar, knän, sakralt, crena ani, hårbotten, sträcksidor, rygg, trochanterregion. Oftast förenat med celiaki med fläckvis villusatrofi proximalt i tunntarmen vilket dock oftast ej ger kliniska besvär. Tillståndet kan blossa upp av jod, jodhaltiga röntgenkontrastmedel, hostmixturer, intag av gluten, havsfisk eller skaldjur. Drabbar ofta medelålders.

## Utredning

Verifieras med IF-biopsi (immunofluorescens) från frisk hud. Positivt prov om kornigt IgA vid papillspetsarna. Glutenallergin utreds med serologi och remiss till gastroenterolog.
Differentialdiagnoser: Pemfigoid, nummulärt eksem, toxikodermi.

## Behandling

Bör bedömas av hudspecialist. Regelbunden kontroll krävs. Med glutenfri diet kan tunntarmsslemhinnan normaliseras inom några månader. Det tar dock längre tid innan hudsymtomen påverkas. Hos hudspecialist kan vid stora besvär och utebliven effekt av glutenfri diet föranleda behandling med dapson.

