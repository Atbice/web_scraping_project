## Orsak

Trauma – mot vänster flank eller nedre delen av bröstkorgen. Klassiska är ”cykelstyre i magen”.
Spontanruptur – ovanligt, men kan ske vid t.ex. infektioner (malaria, HIV, EBV, pneumoni mm.), hematologiska sjukdomar, malignitet, reumatologiska sjukdomar eller inlagringssjukdomar (t.ex. amyloidos eller Wilsons sjukdom).
Ökad risk i samband med, eller veckorna efter körtelfeber, patienter med förstorad mjälte p.g.a t.ex. hemolytisk anemi.

## Utredning

Handläggning enligt ATLS. Vid misstanke om mjältruptur utförs CT buk. FAST (ultraljud) kan påvisa fri vätska i buken. Om mjältskada sker de flesta blödningarna under kapseln, indikation för observation. Om allmänpåverkad patient sätts alltid dropp och akut transport till kirurg – om rupturen bryter igenom kapseln uppstår allvarlig blödning!

## Behandling

– Akut transport till sjukhus. – Är patienten påverkad, ge syrgas på mask 10 – 15 l/min. – På sjukhus efter diagnos och initial övervakning kan konservativ behandling ofta bli aktuell om patienten är hemodynamiskt stabil. – Vid hemodynamisk instabilitet och/eller stor blödning: embolisering av mjältkärl eller splenektomi. Vaccin mot pneumococcus bakterier ges 14 dagar post splenektomi.

