## Definition

Den allvarligaste formen av hudcancer. Olika subtyper:
Superficiellt spridande melanom: Vanligast, ungefär 70 procent av melanomen. Majoriteten av dessa (ca 60 procent är <1mm i tjockek). Av den tredjedel av melanom som uppstår i redan existerande nevi, är denna typ vanligast.
Nodulärt melanom: Näst vanligast. Ofta papulösa, små, runda med symmetriska kanter. De kan till exempel vara amelanotiska (icke-pigmenterade), eller ljusrosa, varför de kan vara mycket svåra att diagnostisera rätt tidigt.
Lentigo malignt melanom: Uppstår ofta i kroniskt solskadad hud hos äldre och växer typiskt långsamt.
Akralt lentiginöst melanom: Liten del av alla melanom, men vanligaste subtypen hos personer med melaninrik hy. Förekommer vanligen palmart, plantart och subungualt.
Ovanliga varianter: Amelanotiskt melanom, Spitzoidt melanom, desmoplastiskt melanom.
Förstadier: Melnoma in situ, lentigo maligna

## Orsak

Riskfaktorer för malignt melanom: Ljus, solkänslig hud. Rött/blont hår. Gröna/blå ögon. Fräknar. Ärftlighet för malignt melanom. Tidigare malignt melanom. Intensiv solexponering. Bränt sig i solen som barn. Många pigmentnevi. Immunsuppression (t.ex. organtransplanterad, lymfom, HIV). Atypiska/dysplastiska nevi. Stora kongenitala nevi (2-5 procents risk över livstid).

## Symtom

A, B, C, D E-regler för diagnostik av malignt melanom:
Asymmetri – oregelbunden form.
Border – oregelbunden/utflytande avgränsning.
Color – färgvariationer inom det bruna, svarta fältet där rosa, blått och vitt anses särskilt misstänkt.
Diameter – oftast större än 5 mm.
Evolution – förändring över tid.
Hos män: Vanligare på bålen. Hos kvinnor: Vanligare på nedre extremiteter.

## Differentialdiagnos

Atypiskt/dysplastiskt nevus, pigmenterat basaliom, seborroisk keratos. Blått nevus, pyogent granulom, angiokeratom. Lentigo senilis. Subungualt hematom, svampinfektion i nageln, paronyki.

## Diagnostik

Anamnes, klinisk bedömning. Dermatoskopi / teledermatoskopi. Diagnostisk excision för histopatologisk bedömning (PAD) med god marginal, se nedan.Vid välgrundad klinisk misstanke om primärt invasivt melanom eller vid PAD som bekräftar invasivt melanom startas SVF.

## Behandling

Diagnostisk excision av dysplastiska nevi med 2-3 mm marginal i sidled samt god representation av subcutis. Gravt dysplastiska nevi excideras med 5 mm marginal. Om man själv är osäker på att excidera ska detta göras snarast av specialistläkare, vid stark misstanke med SVF-remiss.
Histolopatologisk diagnos utgör grunden för fortsatt kirurgiskt handläggande samt uppföljning. Ej stansbiopsi, misstänkta lesioner excideras i sin helhet. Bedömning och vid behov behandling av regionala lymfkörtlar.
Vid avancerade tumörstadier remiss till onkolog. Ev neoadjuvant och adjuvant behandling. Systemisk behandling vid spridd icke-operabel sjukdom innefattar immunterapi, perorala kinashämmare och cytistatikabehandling.
Uppföljning enligt riktlinjer. Eventuellt genetisk utredning av familjemedlemmar.
Prevention: Goda solvanor (vattenfast solskyddsfaktor, UVA/UVB-skydd. Undvik direkt solexponering mellan kl. 11–15). Undvik solarium. Råd om egenkontroll. Informera om att visa upp nevi som ändrar form, färg, storlek, kliar, blöder.


Inf. pembrolizumab + inf. nivolumab
Inf. nivolumab
Inf. pembrolizumab
K. dabrafenib
K. dabrafenib + T. trametinib
trambetinib
ipilimumab
T. binimetinib + K. enkorafenib
Inj. dakarbazin
K. temozolomid
 

