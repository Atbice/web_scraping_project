## Orsak

Sepsis är en livshotande infektion som orsakas av stört systemiskt svar på infektion. I första hand orsakat av bakterier men även virus (influensa, covid-19) och parasiter (malaria) kan ge sepsis.

#### Exempel på orsaker till sepsis:

Urosepsis: Ingångslokal från urinvägarna. Vanligast orsak till sepsis, framförallt om kateterbärare (Ehcieria coli).
Sårinfektioner: Staphylococcus aureus och Streptococcus pyogenes (framför allt grupp A) kan ge sepsis eller via sitt toxin ge upphov till toxic shock syndrome (t.ex. tampongsjuka).
Luftvägsinfektioner: såväl övre- (framför allt otit och sinuit) som nedre luftvägsinfektioner (som pneumoni med pneumokocker).
Meningokocksepsis: Klinik med snabbt insjuknande med starkt allmänpåverkad patient, chockbild och petekier.
Endokardit: Bakterieväxt (framför allt streptokocker och stafylokocker) i hjärtats endotel, vanligen på hjärtklaffarna. Risk för septikemi-sepsis med embolier och hjärtsvikt. I regel finns blåsljud. Anamnes på tidigare infektion som gett upphov till bakteriespridningen?

## Symtom/ Status

Vid sepsis ses en allmänpåverkad patient med onormal kroppstemperatur: > 38 °C eller < 36 °C, förhöjd puls (> 90 slag/minut) och andningsfrekvens (> 20 andetag/minut) som snabbt kan utveckla en chockbild med lågt blodtryck (< 100 mmHg) och oliguri eller anuri.
Febertoppar med frossa under en pågående infektion är alltid ett allvarligt varningstecken. Muskel- och ledvärk, exantem och petekier förekommer. Beroende på primärinfektion kan symtomen lokalt variera.

## Differentialdiagnoser

Intoxikation, diabetescoma.

## Behandling

Akut till sjukhus!
- Dropp i form av Ringer-Acetat om lågt blodtryck; snabb infusion initialt: >30ml/kg under 3 timmar.
- Syrgas 10-15 l på mask.
- Blododla före antibiotika.
- Ta blodgas med laktat.
- Empiriska antibiotika om oklart fokus:
- Cefotaxim 2g x 3 eller Piperacillin/Tazobactam 4g x 4
- Meropenem 1g x 3-4 eller Imipenem 1g x 3-4 bör ges vid känt resistensproblem hos patient och övervägs vid septisk chock.
- Vid septisk chock kan tobramycin eller gentamycin 5-7mg/kg ges som engångsdos. OBS korrigering av dos vid njursvikt.
- Följ blodtryck, puls, laktat, saturation och vakenhet.
Septisk chock är ett akut livshotande tillstånd!
Aktuella Mediciner
Antibiotika
Cefotaxim
Piperacillin/Tazobactam
Meropenem
Tobramycin
Genamycin
Infusionsvätska
Ringer-Acetat
Patientinformation: doktorn.com

