## Definition

Fibrocellullärt halvgenomskinligt membran som växer på, och ofta skrynklar ihop, insidan av näthinnan över makula (”gula fläcken”) som är det centrala område i näthinnan som svarar för skarpa seendet.

## Orsak

Idiopatisk form vanligast. Sekundära epiretinala membran kan uppstå vid retinala kärlsjukdomar, inflammation, trauma, intraokulär kirurgi, retinala rupturer/avlossning. Risken att utveckla epiretinalt membran ökar efter glaskroppsavlossning.

## Symtom

Majoriteten av epiretinala membran är asymtomatiska. Vid synförsämring är denna oftast långsamt progredierande. Synnedsättning/suddig fläck i centrala synfältet vilket försvårar läsning och annat närarbete. Perifert seende bevarat. Patienten kan uppfatta raka linjer som krokiga centralt i synfältet-metamorfopsier. Även mikropsi/makropsi och monokulär diplopi kan förekomma.

## Status

Ett glittrigt, halvgenomskinligt fibrocellullärt membran kan ses på insidan av retina: i lindriga fall påverkas inte fovea (maculas mest centrala del), i senare skede kontraktion av membranet med veckbildning av retina, svullnad och upphävd foveagrop som följd.

## Differentialdiagnoser

Maculahål, maculadegeneration, maculablödning.

## Utredning:

Remiss till ögonläkare för utredning, diagnos och ev operation.

## Behandling:

Vid konstaterat symtomgivande epiretinalt membran/maculapucker kan opereration (vitrektomi med avlägsnande av membranet) erbjudas. Operationen syftar till att minska metamorfopsierna och stabilisera/förbättra synskärpan. Asymtomatiska membran behöver ej opereras.

