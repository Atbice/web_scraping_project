## Orsak

Kärlsjukdom. Bakomliggande orsaker som för andra kärlsjukdomar med risk för emboli: rökning, hypertoni, diabetes, höjda blodfetter, polycytemi, trombocytos, arytmi, hög ålder.

## Symtom

Akut ensidig blindhet eller synfältsbortfall. Inga förkänningar andra än att Amarosis fugax kan ha förekommit tidigare.

## Utredning

I akutskedet SR + CRP + palpera a. temporalis (kan orsakas av temporalisarterit). Senare uppföljning med optimering av hjärt-, kärl-, lipid- och sockerstatus och utredning av bakomliggande riskfaktorer för emboli: BT, Hb, trombocyter, P-Glukos, Ekg, lipider. Rökare?

## Behandling

Akutremiss till ögonklinik (om diagnosen ej helt säkert kan konstateras). Efter konstaterad artärocklusion bör patienten vidare remitteras akut till neurolog- eller medicinklinik. Handläggs som TIA/stroke. Trombolys, trycksänkning eller bulbmassage kan i vissa fall övervägas. Risk för långtidskomplikationer såsom kärlnybildningar i ögat föreligger, patienten bör även fortsättningsvis av detta skäl följas upp av ögonläkare. Behandla riskfaktorerna för kärlsjukdom, rökstopp, överväg antikoagulantia.

