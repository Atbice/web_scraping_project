## Orsak

Tilltagande pigmentinlagringar i näthinnan. Vanligen ärftligt, sporadiska former förekommer. Många varianter av sjukdomen med åtföljande olika förlopp.

## Symtom

Symtom ofta redan i ungdomen med då nedsatt förmåga att se i mörker och skymning (nattblindhet) då sjukdomen ffa drabbar stavar. Ljuskänslighet, bländas lätt. Under åren successivt tilltagande synnedsättning gällande perifera seendet fram till ett tillstånd liknande att se ut genom tunna rör. Progressen av symtomen mycket varierande. Slutstadiet kan vara blindhet. Vanlig orsak till allvarlig synnedsättning i yrkesverksam ålder.

## Status

Perifert synbortfall, nedsatt mörkerseende. Pigmentinlagringar i näthinnan.

## Utredning

Anamnes. Donders test. Vidare utredning och handläggning via ögonklinik.

## Behandling

Finns ingen specifik behandling. Tillskott av vitamin A (15000 IE/dag) har i studier uppvisat en inbromsande effekt på sjukdomsprogressen och dess fördelar får vägas mot risken för biverkningar. Det finns små behandlingsbara subgrupper av RP som måste identifieras och behandlas.

