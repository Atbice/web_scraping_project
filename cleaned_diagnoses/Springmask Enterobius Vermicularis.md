## Orsak

8-13 mm långa, vita sytrådstunna maskar. Vanligt förekommande hos fr.a. förskolebarn.

## Livscykel

Smitta av ägg via fingerkontakt, fekal-oral smitta mellan människor. Äggen nedsväljes, larverna frigörs i magsäck-tarm. Efter ca. 4 veckor lägger honorna ägg i anusområdet för att sedan dö. Äggen kan överleva i veckor utanför kroppen. Vanligt med autoinfektion och reinfektion framförallt bland barn.

## Symtom

Nattlig analklåda, oro, sömnsvårigheter, ev. vulvovaginit hos flickor.

## Diagnos

Maskar kan ofta ses i avföring och räcker för diagnos. I oklar fall/ recidiv kan tejpprov genomföras. På morgonen tryck en tejpremsa runt anus, och sätt tejpen på ett objektglas för granskning i mikroskop. Alt. bomullspinne kring analområdet och stryk på objektglas. Maskägg i faeces: Mikroskopi. Masken kan i vissa fall ses krypa runt analöppningen.

## Behandling

Mebendazol (Vermox), inte under graviditet. (Licenspreparat med pyrantel finns). Pyrviniumembonat (Vanquin) eller pyrvinium (Pyrvin) (kan ges under graviditet).  Alla tre ges i endos som upprepas efter två veckor. Vanquin och Pyrvin har nackdelen att preparaten färgar avföringen röd och detta missfärgar. Helst familjebehandling, även vid avsaknad av symtom. Viktigt med hygienråd: Skärpt handhygien, naglarna borstas och klipps korta. Dagligt byte av sängkläder och underkläder samt städning av sovrum och toalett. Torka leksaker, skölj gosedjur. Även via damm och leksaker kan äggen hamna på barnets fingrar och i munnen. Ägg kan också hamna i husdjurens päls men husdjuren blir inte smittade av springmasken. Äggen dör vid tvättning 60 grader, men fysiska städningen väldigt viktig. Ev. Hydrokortison några dagar perianalt mot klådan.

#### Aktuella Mediciner

Mebendazol: Tablett Vermox/ Oral susp Vermox (vissa förpackningar receptfria)
Pyrviniumembonat: Tablett Vanquin, receptfritt och finns på apoteken igen.
Pyrvinium: Tablett Pyrvin (receptfri)
För patienter: doktorn.com

