## Definition

Ruptur av ulnara kollateralligamentet vid MCP-led I.

## Orsak

Orsakas av att tummen fastnat; t.ex. i skidstaven vid fall.

## Symtom

Smärta och svullnad över ulnara delen av MCP I.

## Status

Instabilitet vid ulnar-radial vacklingstest av MCP I samt palpationssmärta över leden. Testa tumgreppet. OBS – kan vara svårdiagnostiserat, särskilt i akutskedet. Lokalanestesi och stabilitetstestning vid osäkerhet.

## Utredning

Röntgen kan ibland verifiera benfragment vid ligamentfästet. Ultraljud kan påvisa avslitet dislocerat ligament.

## Behandling

Akut remiss till ortoped/handkirurg för ställningstagande till operation. Denna skada kan ge en kvarstående instabilitet och dysfunktion.

