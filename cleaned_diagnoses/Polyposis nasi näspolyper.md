## Definition

Kronisk inflammation i slemhinnan i övre luftvägarna, ofta med ursprung i maxillar- eller etmoidalsinus.

## Orsak

Inte helt klarlagd. Sannolikt multifaktoriell. Ärftlig komponent. Vanlig vid kronisk perenn rinit. Vanligast hos män i ålder 20–50 år. Infektiös agens. Svamp liksom stafylokocker har diskuterats som orsak. Allergi eller överkänslighet. Ofta samband med astma/ASA-/NSAID-intolerans.

## Symtom

Nästäppa. Rösten/talet får en annan mer ”metallisk” klang pga förändrad resonans i näsa-bihålor. Ansiktsvärk, ventilfunktioner vid in- och utandning genom näsan. Recidiverande sinuiter. Anosmi. Rinnsnuva. ”Baksnuva”. Hosta.

## Status

Lättare att se cirka 15 minuter efter avsvällning med t.ex. Nezeril. Svullna slemhinnor, stjälkade polyper, gulgråröda till färgen, oftast blekare än nässlemhinnan, mjuka, oömma, eftergivliga.

## Differentialdiagnoser

Främmande kropp, tumörer som ex inverterat papillom, stora näsmusslor.

## Behandling

Kausal (ex.v. allergi, ASA/NSAID-intolerans, infektion). NaCl-nässköljningar dagligen och innan nässprayen appliceras. Underhåll luktsinnet med luktträning. Undersök alltid ev förekomst av samsjuklighet med astma.
Lindriga besvär: Nasal steroidspray i första hand. Ibland når lokala nasala steroider i lösning som engångspipetter bättre slemhinnan högt upp i näsan.
Måttliga-kraftiga besvär: Peroral steroidkur 1–3 veckor tillsammans med nasal steroid som sedan ska användas under flera månader och vid upprepade omgångar.
Remissindikationer: Ensidiga, ”köttiga” eller lättblödande polyper. Värk. Debut hos patient < 20 år och > 50 år. Terapisvikt vid medicinsk behandling. Då kan kirurgi, FESS, bli aktuellt. Efter op. av polyper bör nasal steroid fortsätta användas.


Steroider
Budesonid: Nässpray Desonix.
Mometason: Nässpray Nasonex. Nässpray Mometason.
Flutikason: Flutide Nasal.
Prednisolon: T Prednisolon.

