## Definition

Leukocytplasmakoncentration (LPK)> 11 x 109/L. Kliniskt är det oftast de neutrofila granulocyterna som ökar i antal.

## Orsak

Lätt förhöjt LPK (11–30 x 109/L): rökare, fysisk eller psykisk stress, splenektomi, kortison-, litium eller NSAID-behandling.
Måttligt förhöjt LPK (30–50 x 109/L): infektion, inflammation, blodmalignitet.
Kraftigt förhöjt LPK (över 50 x 109/L): akut- eller kronisk leukemi. OBS Leukemoida reaktioner som t.ex. infektion och malignitet, kan ses med LPK > 50.

## Utredning

Anamnes och status får vägleda utredningen. Upprepade prover angeläget (kortlivade celler). Hb, LPK, TPK, B-celler, SR, CRP. Tänk i absoluta tal, ej procent. Absolut lymfocytos – Tänk kronisk lymfatisk leukemi.

## Behandling

Riktas mot orsaken till leukocytosen. LPK-stegring i samband med stress normaliseras spontant några timmar efter det att utlösande moment till stressen upphört. Vid kvarstående leukocytos: Kontakta hematolog. Immunfenotyp av blod kan i regel skilja klonala tillstånd från reaktiva.

