## Orsak

Bakterieinfektion av spiroket från gruppen Borrelia spp överförd till människa av fästingar. Idag är det tre arter, B. burgdorferi, B. afzelii och B. garinii som står för borreliainfektionerna i Sverige. Behandlingen är densamma för alla sorter. Förekommer i hela landet men främst i södra och mellersta Sverige upp till Dalälven samt norrlandskusten. Primära infektioner framför allt april till december.
Ca.1 av 150 fästingbett överför borrelia, men bara 20 % av fästingarna bär på borrelia. Låg risk för infektion under första dygnet efter det att fästingen bitit sig fast. Ju längre tid man har fästingen desto högre risk för infektion. Genomgången infektion skyddar inte mot nytt insjuknande.

## Symtom

Infektion med borrelia kan ge olika symtom och sjukdomsbild så som neuroborrelios, erytema chronicum men också artriter och fästingburen återfallsfeber (av b. miyamotoi). I ca 50% av borreliainfektioner utvecklas en rodnad ring runt de område där fästingen suttit, ett erytema migrans (EM). Obehandlat kommer ringen att växa till dess den lämnar kroppen. Efter ett par veckor kan detta utvecklas till neuroborrelios när infektionen sprids till nervsystemet. I många fall av neuroborrelios har man dock inte noterat eller hittar ett EM vid diagnos. Infektion kan självläka utan sequele.

#### Kort Sammanfattning av olika manifestationer:

Erytema migrans: 
Sakta växande hudrodnad. Klinisk diagnos. Serologisk provtagning tillför inget. Behandlas, om ≥5 cm i diameter storlek, med PcV om inte allergi.
Neuroborrelios: 
Perifer nervpåverkan med sensibilitetsstörning (ex. smärta; stickande, brännande, värst nattetid). Sensoriskt bortfall; (dermatomspecifikt) eller motoriskt bortfall (vanligast är perifer facialispares).
Central nervpåverkan (meningitsymtom) med långdragna subakuta besvär; intermittent huvudvärk, trötthet, dålig aptit, subfebrilitet m.m.
Rådgör med infektionsläkare. Diagnos via lumbalpunktion. Behandling med doxycyklin.
Artrit (fr.a. knäled), Lymfocytom (örsnibb eller bröstvårta vanligast), Kardit (sällsynt), Akrodermatit (blåröda växande hudförändringar på extremitets sträcksida/medialtfot) kan uppstå efter långvarig borreliainfektion.

#### Lär dig mer

