## Status

Främmande kropp? Distalstatus – sen/-nerv-kärlskada?

## Behandling

Bedömning av uppkomst och hur lång tid det förflutit från uppkomsten till undersökning (max 8 tim för sutur efter skärskada el. motsv.- dock kan ansiktsskada sys upp till 24 h efter skada. Primärsuturering efter noggrann rengöring / (tvål o vatten alt. koksaltlösning), v.b. excision. Bedövning med t.ex. Xylocain ev. med adrenalin. Välj en monofil sutur som är icke-resorberbar.
Trådtjocklek:
3-0 – vid stark dragning av huden i lednära skador, samt ryggen.
4-0 – större delen av kroppen.
5-0 – i ansiktet.
Suturtagning: Bedömning från fall till fall när man kan ta suturerna – ff.a. om lednära. Efter att suturen tagits bör man avlasta med tejpning någon vecka. Sitter stygnen längre tid ökar risken för ärrvävnad – beaktas ff.a. vid suturer i ansiktet.
Riktlinjer:
Ansikte:                 5-7 dagar
Skalp:                     5-7 dagar
Hand/arm:           10-12 dagar
Underben/ fot:   14-17 dagar
Bål:                       10-12 dagar
Rygg                     14-17 dagar
Vävnadslim kan komma ifråga på skalp och extremiteter. Limmas kant mot kant på huden – ej i såret.
Tetanusprofylax: Booster om >10 år efter 3:e dos eller >30 år sedan 4:e dos och risk för nedsmutsat sår (generös tolkning). Immunoglobulin om ej tidigare grundvaccinerad och risk för tetanus. I nuvarande vaccinationsprogram ges 5:e dosen vid 14-15 års ålder.
Antibiotikaprofylax: Vid kontaminerade sår inklusive bett från människa eller djur (se avsnittet Bett). Beaktas även vid lednära sår eller i närhet av senor/ brosk/ben liksom då djupa strukturer är drabbade.
Patogener är oftast Stafylococcer eller Streptococcer (ej vid djurbett, då oftast Pasteurella multocida). Ordinera i normalfallet Flukloxacillin (ej vid hund- kattbett) alt Klindamycin alt Spektramox.


