## Orsak

Patienter med KAD har vanligen bakteriuri inom 2 veckor. Oftast invasion av E coli, Proteus mirabilis eller Klebsiella. Infektiösa komplikationer vid KAD är akut cystouretrit, akut bakteriell prostatit och akut epididymit. KAD-utlöst urosepsis inträffar främst i samband med kateterbyte.

## Diagnos

Urinodling i samband med symtomgivande infektion.

## Behandling

Vid infektion med feber ges behandling med ciprofloxacin, alternativt trimetoprim-sulfa. Behandla till symtomfrihet, vanligen i 1-2 veckor. Kroniska kateterbärare med benägenhet att få febril infektion i samband med kateterbyten kan behandlas med peroral antibiotikaprofylax med en tablett före och en tablett 12 timmar efter bytet. Lämpligt preparat är trimetoprim-sulfa eller preparat som väljs med utgångspunkt från bakterier som har påvisats vid tidigare urinodling med resistensbestämning (koloniserande bakterier).
Aktuella Mediciner
Ciprofloxacin: T Ciprofloxacin, T Ciproxin.
Trimetoprim-sulfa: T Eusaprim, T Bactrim.

