## Definition

Xerostomi: Subjektivt upplevd muntorrhet. Hyposalivation (sialo-peni): Objektiv mätning där gränsvärden stimulerad saliv <0,7 ml/min. Vilosaliv < 0,1 ml/min. i vila. Normalt 0,25–0,35 ml/min.

## Orsaker

Stigande ålder – ffa hos kvinnor. Läkemedel mot högt blodtryck, många psykofarmaka (ffa högdos-neuroleptika, antidepressiva), astma och allergier. Cirka 200 läkemedel uppger muntorrhet som biverkan; ex.v. antikolinerga, dämpare av sympatikusaktivitet, centralt dämpande eller diuretika, antihistaminer, antiarytmika, opioider, cytostatika. Polyfarmaci förstärker besvären. Sjukdomar som reumatoid artrit, Sjögrens syndrom, Parkinsons sjukdom, depression, diabetes, feber, uremi, strålbehandling mot huvud och hals, munandning, snarkning, stress, dehydrering.

## Symtom

Nedsatt salivsekretion är enskilt största orsaken till försämrad munhälsa. Svårt att tala, svälja, tugga, obehaglig smak/förändrad smakupplevelse, dålig andedräkt, sveda, sköra slemhinnor, infektioner i munnen, karies och tandlossning, försämrad livskvalitet. Munvinkelragader, nariga läppar, fissurer på tunga, bubblig eller viskös saliv, torr munbotten, förstorade och palpationsömma salivkörtlar.

## Behandling

Stimulera och aktivera salivkörtlar genom smak och tuggning. Salivstimulerande sugtabltter. Tuggummituggande liksom hårdtuggad föda stimulerar salivkörtlarna.
Läkemedlet Xerodent stimulerar salivkörtlarna kraftigt och kan användas 6–12 ggr/dag – ger även kariesskydd.
Vid permanent muntorrhet behöver saliven stimuleras hela livet och många gånger per dag. Till natten vb. munfuktningsgel. Ev. tillägg av fluortabletter vid kariesrisk.
Muntorrhet predisponerar för oral svampinfektion. Behandlas med Nystatin. Svamp i munvinklarna behandlas med mikonazol + hydrokortison. Parasympatikomimetikum som Salagen vid Sjögrens syndrom och vid muntorrhet efter strålbehandling kan övervägas.
Pågående läkemedelsbehandling som ger muntorrhet bör omvärderas. Noggrann munhygien med fluortandkräm. Rehydrering. Undvik drycker sötade med socker. Rekommendera vanligt vatten eller kolsyrat vatten (kan innehålla en naturligt skyddande fluormängd).


Fluorhaltiga kariesförebyggande
Sugtabl. Fludent*. Tuggummi Fluorette*. Munskölj/Sugtabl. Dentan*.
Mikonazol + hydrokortison 
Kräm Cortimyk*. Daktacort*.
Munfuktningsgel 
Zendium Saliva*.
Nystatin 
Oral susp. Nystimex.
Parasympatomimetikum 
T Salagen.
Salivstimulerare 
T Xerodent*. Solrosolja: Munspray Proxident*.
Naturpreparat (receptfritt på apotek) 
T Membrasin.
* = Receptfri.

