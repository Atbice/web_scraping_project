## Orsak

Betahemolytiska streptokocker grupp A, toxinbildande (GAS). Inkubationstid: 2–4 dagar.

## Symtom

Initialt halsont, feber, allmänpåverkan. Ibland kräkningar, magont och huvudvärk. Efter några dygn utslag på ffa bålen. Kan uppträda först i axiller och ljumskar. Finprickigt exantem med sandpappersstruktur. Kan vara mycket blekt eller mer ilsket rött. Panna och kinder kan vara rodnade, blekhet runt munnen. Rodnade, stora tonsiller med beläggningar. Petekier i gom. Smultrontunga (ej initialt).
Efter 1–4 veckor kommer fjällning av huden ffa på fingrar, handflator, tår och fotsulor.

#### Komplikationer

Vanligtvis inga. Streptokockinfektioner kan orsaka bla peritonsillit, lymfadenit, otit, pneumoni och impetigo. Ovanliga följdsjukdomar är glomerulonefrit och reumatisk feber.

#### Smittsamhet

Dropp- och kontaktsmitta. Obehandlad patient är smittsam några dagar före utslag och till flera veckor efter utslagen försvunnit. Smittfrihet efter två dygns penicillinbehandling. Streptokocker är vanligt förekommande i svalget på barn utan symtom och god hygien på förskolor förebygger smittspridning.

## Diagnos

Streptokocker påvisas i halsen via snabbtest eller odling. Snabbtest Strep A kan vara fortsatt positiv 3 veckor efter avslutad behandling.

## Differentialdiagnoser

Kawasakis sjukdom, körtelfeber, femte sjukan, mässling, röda hund.

## Behandling

PcV i tonsillitdos; 3 gånger/dygn. Vid pc-allergi ges klindamycin. Behandlingen leder till symtomlindring, hindrar smittspridning och motverkar komplikationer.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

