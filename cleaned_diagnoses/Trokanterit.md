## Definition

Inflammation i det stora muskelfästet och ytliga bursorna vid trokanter major; vid gluteus medius fäste.

## Orsak

Överbelastning. Monotona rörelser (exempelvis arbete med fotpedal). Felställning i fötter/knän. Sekundärt till olika smärttillstånd i ryggen. Coxartros. Hälta. Trauma mot höften.

## Symtom

Smärta vid belastning eller liggande i sidoläge, även vid sittande med flekterad höft liksom vid gång i trappa. Ofta smärtutstrålning efter lårets lateralsida.

## Status

Lokal ömhet vid palpation över trochanterpartiets övre dorsala del, patienten i sidoläge. Smärtan kan provoceras fram vid samtidig adduktion och inåtrotation av benet.

## Differentialdiagnoser

Ischias, höftfraktur, coxartros, spondylartrit, myofasciellt syndrom med referred pain från m piriformis eller en spondylotisk ländrygg.

## Utredning

Klinisk diagnos. Ultraljud kan påvisa svullen bursa. Slätröntgen av höftled om misstanke på artrossjukdom.

## Behandling

Vila, avlastning med krycka. NSAID/Coxib i gel/tablett eller steroidinjektion med analgetika lokalt i ömmaste partiet (exempelvis 2 ml Depo-Medrol + 3 ml Carbocain 10 mg/ml, 70 mm lång nål). Fysioterapi (stretching – stabilitetsträning över svanken). Besvären upphör ofta spontant efter månader. Ortopedremiss om långdragna besvär. Ev. operation i svåra och långvariga fall.

#### Aktuella Mediciner

NSAID: T Ibuprofen. T Naproxen. K Orudis Retard. Gel Orudis, Gel Voltaren
Coxib: T Celecoxib, T Etoricoxib 
Steroid: Inj. Depo-Medrol. Inj. Depo-Medrol cum lidokain. Inj. Lederspan.

