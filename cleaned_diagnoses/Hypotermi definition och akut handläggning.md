## Definition

Kroppstemperatur < 35 grader. Går inte alltid att mäta med vanlig termometer.

## Orsak

Yttre orsaker är klart vanligast. Ökad risk vid alkoholpåverkan. Avkylning i vatten går fort. Avkylning som komplikation vid/efter olyckor, sepsis, intoxikation.

## Symtom/ status

- 35–32 grader: ökad muskelspänning – frossa, ökad andnings- och hjärtfrekvens, omdömet påverkat, mer apatisk.
- 32–28 grader: köldfrossan upphör, ytlig andning, sänkt hjärtfrekvens, på väg in i medvetslöshet.
- <28 grader: muskelstelheten försvinner – muskelskador (rabdomyolys), lungödem- apné, ventrikelarytmier, koma med ljusstela pupiller.

## Behandling

Långsam uppvärmning (undvik snabb!! 1-2°C per timme) då varmt perifert beläget blod till avkylt hjärta medför risk för livshotande arytmier.
28–32 grader: Räknas som intensivvårdfall med EKG-övervakning, ev. tillförsel av värmd syrgas och glukosdropp. Beredskap för defibrillering, Om hjärtstopp: HLR.
32–35 grader: Varm dryck och varmt på sig inomhus, gärna röra på sig, varma filtar eller varmvattenbad. Allmänpåverkad patient alltid till sjukhus.
OBS! drogpåverkad avkyld patient. Kan vara svårt att känna puls, svårt att mäta blodtryck eller att uppfatta en ytlig andning. Försiktighet vid konstaterande av dödsfall i dessa lägen.
Vid hjärtstopp fortsätt med HLR tills patienten är varmare än 35 grader.

