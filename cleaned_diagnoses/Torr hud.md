## Definition

Ändrad kemisk sammansättning i huden med åtföljande för lite vatteninnehåll. Förändrad lipidsyntes. Ofta påverkan på hudens barriärfunktion vilket gör att huden avger mer vatten och också är mer känslig för extern påverkan.

## Orsak

Alltför frekvent bad/dusch. Torrt vinterklimat med kyla. Tvålar, starka rengöringsmedel, lösningsmedel, atopiskt anlag. Åldrande.

## Symtom

Rodnad, fjällning, matthet, förgrovning och sprickor. Stramhet, klåda och stickningar.

## Behandling

Läka ev. eksem, minska dusch och bad, ej använda tvål utan olja vid rengöring av kroppen, eliminera kontakt med externa skadefaktorer (kyligt/torrt klimat, starka tvålar, diskmedel, rengöringsmedel, schampo etc.) Mjukgörande kräm eller lotion är viktiga komplement.
Badolja på våt hud efter dusch går snabbt och är alternativ till smörjning med mjukgörande.

#### Aktuella Mediciner

Mjukgörande
Med glycerol: Kräm Miniderm.
Med karbamid: Kräm Karbamid i Essex APL 2 %/5 %/10 %. Kräm Karbasal. Kräm/Kutan emulsion Canoderm. Kräm Fenuril.
Med propylenglykol: Kutan emulsion Propyless. Kräm Propyderm. Kräm Oviderm.
Övrigt: Kräm Locobase LPL. Kräm Decubal Lipid Cream. Kräm Decubal Clinic Cream (ej recept).
Patientinformation: www.doktorn.com

