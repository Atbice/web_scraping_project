## Orsak

Intracellulärt växande gram-negativa bakterien Fransicella tularensis. Kan finnas hos smågnagare (harar, lämlar, möss, sorkar, ekorrar, vildkaniner) och i deras avföring och urin. Finns i de flesta länder på norra halvklotet. Överförs till människor ffa via myggor, fästing, broms. Även via förorenat vatten (egen brunn) eller att man andas in damm förorenat av smågnagares avföring/urin; t.ex. under höskörd/rengöring av sommarstuga/torp efter vinterns musinvansion. Smittar inte mellan människor. Inkubationstid 1–10 dagar. OBS labbsmitta märk odlingar om misstanke.

## Symtom

Efter myggstick svårläkt böld vid stickstället. Svullna regionala lymfkörtlar. Tonsillit, faryngit, konjunktivit – alltefter exponeringssätt. Vid inandning: pneumoni med hög (ffa nattlig) feber, muskel-/ledvärk. Huvudvärk. Inkubationstid 7–10 dagar. Oftast spontan utläkning men det kan ta 2–3 månader. Sensommar och höst är risken störst för harpest.

## Differentialdiagnos

Vid böld övervägs stafylokocker. Vid adeniter övervägs lymfom. Vid lungengagemang med feber/huvudvärk övervägs influensa/viros/bakteriell pneumoni/TBC/. Lungengagemang kan röntgenologiskt likna lungcancer med lymfkörtelmetastaser.

## Utredning

Serologi; blodprov med antikroppar mot bakterien. PCR. Antikroppar uppträder 3 veckor efter infektion. PCR utförs endast vid vissa lab. Sjukdomen är anmälningspliktig enl smittskyddslagen sminet.se.

## Behandling

Ciprofloxacin 500 mg x 2 i 10 dagar, i andra hand doxycyklin 200 mg x1 i 2 veckor. Anmälningspliktig sjukdom. Vaccin finns i mycket begränsad upplaga; främst avsedd för laboratoriepersonal.
Profylax genom att skydda sig mot myggbett med heltäckande kläder. Inte ta i döda gnagare utan handskar. Sopa eller dammsug inte i sommarstugor/uthus etc. utan munskydd. Torka med våt trasa.
Aktuella mediciner
Ciprofloxacin: Tablett Ciprofloxacin, Ciproxcin
Doxycyklin: Tablett Doxycyklin, Doxyferm


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

