## Definition

Svart eller mörkfärgat blod i avföringen. Hematochezi innebär färskt blod i avföringen. Hematemes innebär blodig kräkning.

## Orsak

- Övre GI-blödning: Duodenal – samt ventrikelulcus (ASA-/NSAID-/klopidogrel, warfarin, NOAK-medicinering?). Ökad risk också vid behandling med kortison, SSRI el. kalciumantagonister), ventrikelcancer, esofagusvaricer, esofagit, esofaguscancer.
- Blödning från kolon samt tunntarm: Ulcerös kolit, Mb Crohn, divertikulit, polyper, cancer, mesenterialvenstrombos.
- Blödning från rektum och anus (Hematochezi): Hemorrojder, fissurer som ger ljus och droppande blödning, polyper, enterokolit, ulcerös proktit, cancer.
- Blodig diarré: Tänk på koliter av infektiösa-/inflammatoriska-/vaskulära orsaker men också malignitet och utlöst från läkemedel som antibiotika och NSAID.

## Symtom

Mörkfärgad avföring = blödning proximalt i GI-kanalen (blodet har kommit i kontakt med saltsyra). Ljusfärgad = distal blödning. Hematemes = övre GI-blödning; allvarligt symtom där pat kan snabbt gå i chock (fr.a. vid esofagusvaricer).

## Differentialdiagnoser

Blodmat (t.ex. blodpudding) ger falsk pos F-Hb (om detta inte är specifikt för humant hemoglobin). Järn, kol, blåbär, rödbetor kan färga avföringen så att det liknar melena.

## Utredning

Kontroll av puls samt blodtryck, Hb. Rektoskopi, koloskopi (alt. CT kolon), gastroskopi, i undantagsfall tunntarmsröntgen. Standardiserade vårdförlopp. www.cancercentrum.se
Kontrollera tobaks- och alkoholkonsumtion liksom varningssignaler vad gäller malignitet (förändrade tarmvanor, buksmärtor, tidigare GI-blödningar, viktnedgång, hereditet). Alltid svårt att akut avgöra om det handlar om en övre eller nedre GI-blödning.

## Behandling

#### Påverkad patient/stor blödning:

Alltid akutremittering till kirurgen efter att dropp satts, om kräkning kontrollera också andningsvägar. Ge syrgas.

#### Mindre blödning:

Snart återbesök. Följ Hb, rektoskopi, koloskopi (alt. CT kolon), gastroskopi. Tänk alltid på malignitet vid oklar gastrointestinal blödning. Hos äldre patient, tänk alltid på att även mindre blödningar kan innebära cirkulationssvikt.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

