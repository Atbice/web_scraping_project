## Orsak

Graviditet utanför livmoderhålan, vanligen i äggledare.

## Symtom

Diagnosen skall misstänkas tidigt hos kvinnor i fertil ålder med lågt sittande buksmärtor, speciellt i samband med blödningsrubbning. Symtom kan uppkomma redan i graviditetsvecka 5, dvs med mensen endast en vecka försenad.

## Status/Utredning

Ömhet vid bukpalpation. Positivt graviditetstest. U-hcg ska alltid kontrolleras hos kvinna i fertil ålder med buksmärta (även hos de som använder preventivmedel!). S-hcg är känsligare än u-hcg, och ska vid normal graviditet fördubblas på 48 timmar (≤v 8). Vaginalt ultraljud hos gynekolog visar ingen intrauterin graviditet, ökad mängd fri vätska i buken ses oftast. Ibland kan man även identifiera en graviditet extrauterint. Kvinnan kan ha allmänpåverkan med lågt blodtryck och takykardi.
Differentialdiagnoser: Appendicit, ovarialcysta, ovarialtorsion, spontanabort.

## Behandling

Vid misstanke på extrauterin graviditet – akut remiss till gynekolog för bedömning. Risk för stora blödningar och snabb försämring. Dropp och ev. smärtlindring med Ketogan eller morfin.
Patientinformation: www.doktorn.com
Aktuella Mediciner
Ketobemidon: Inj Ketogan novum.
Morfin: Inj Morfin.

