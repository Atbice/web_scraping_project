## Definition

Frekvensen varierar något i olika studier, sammantaget bedöms 0,2 – 0,6 % av alla skolbarn ha Tourettes syndrom. I flera studier är andelen pojkar betydligt större än andelen flickor. Tics är ofta associerade med tvångssyndrom (OCD, obsessive-compulsive disorder). Enkla tics är bland de vanligaste. Ofrivilliga rörelser som ögonblinkningar, monotona rörelser, grimaser, huvudskakningar osv. Ev. vokala tics, enkla ljud, harklingar, ord, grymtningar, skrik.

## Behandling

Värre för omgivningen än för barnet själv. Avdramatisera, försvinner ofta av sig själv. Kan underlätta med minskad stress samt ökad fysisk aktivitet. ”Ticsa” av sig i enskildhet. Tics liksom andra tvångshandlingar kan behandlas med kognitiv terapi.
Tourettes. Utgör en specialform av tics med minst två typer av motoriska och en typ av vokala tics (svärord/könsord, även enstaka ljud). Duration av minst 1 år och ofta i kombination med ADHD, tvångssyndrom (såväl tvångstankar som tvångshandlingar) och överaktivitet. Även bristande uppmärksamhet, irritabilitet/labilitet, vokaliseringsproblem (talar för högt och/eller för snabbt). Stark hereditet. Behandling som ovan, symtomen avklingar ofta vid ökande ålder. Läkemedelsbehandling vid svåra fall: neuroleptika/SSRI och kognitiv terapi mot tvångssymtom. Remiss till BUP.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

