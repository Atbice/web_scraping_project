## Definition

Extrem överkänslighet för vardagsljud som normalt inte besvärar personer.

## Orsak

Kan uppträda i samband med sjukdomar i mellan- eller inneröra. Vanligt att de med hörselnedsättning samtidigt är känsligare för olika vardagsljud. Ibland efter bullertrauma (inkl höga ljud från ex.v. hörselproppar, hörlurar utan att örat fått chans till hörselvila – kontinuerlig ljudstimulans även utan särskilt höga dB-nivåer är i sig en riskfaktor för bullerskada) resp. skallskada. Vanligt vid tinnitus. Ev. är påverkan av serotoninbalansen en faktor; hyperakusi kan uppträda parallellt med andra sådana tillstånd (migrän, depression, stresstillstånd). Inte ovanligt vid autism, ADHD resp schizofreni. I många fall okänd orsak till besvären.

## Symtom

Personen skyddar sina öron mot vardagsljud som bestick mot tallrikar, höga röster etc. Ofta tinnitus. Undviker situationer med besvärande höga ljud.

## Status

Ofta normal hörsel.

## Differentialdiagnos

Bullerkänslighet.

## Behandling

Finns ingen etablerad. Kognitiv beteendeterapi prövas vid flera ÖNH-kliniker. SSRI-preparat vid depression, tricykliska antidepressiva (Paroxetin 10 mgx1). Ev. stresshantering. Vid påtagliga besvär med arbete i bullrig miljö kan selektiva hörselskydd testas.
För patienterna som påverkas väsentligt av sina tinnitussymptom kan TRT (tinnitus retraining therapy) övervägas, dessa behandlingar utförs på specialiserade tinnituscenter.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

