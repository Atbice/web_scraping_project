## Definition

Åkomma som kan ge upphov till kraftigt kliande dermatit efter bad i söt-eller bräckt vatten. Har global spridning. Orsakas av parasiter som finns i larvstadier, så kallade cerkarier, i inälvsmaskar hos framför allt fåglar. Snäckor kan vara mellanvärd. Vid optimala temperaturer kan cerkarierna utsöndras från snäckorna i vattnet. De kan då av misstag invadera människor. Oftast drabbas barn eftersom de mest finns i grunt vatten. I människa dör de snabbt. Smittas ej mellan människor.

## Symtom

Symtomen uppstår på grund av en allergisk reaktion mot parasiten hos de som tidigare sensitiviserats, alltså vid upprepad exponering. Brukar börja med klådkänsla på exponerat område följt av små röda prickar. Därefter utvecklas starkare klåda och större rodnader. Eventuellt blåsor. Ofta ej affekterad hud där badkläderna suttit.

## Utredning

Klinisk diagnos, där anamnes är viktig.

## Behandling

Går över av sig själv efter några veckor om inte upprepad exponering. Klådstillande behandling med antihistamin, mild kortisonkräm och mjukgörande vid behov. Undvik bad i varmt grunt söt- eller bräckt vatten för att förebygga att det händer igen.
Folkhälsomyndigheten

