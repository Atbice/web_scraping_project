## Definition

Kronisk inflammatorisk hudsjukdom p.g.a. borreliainfektion.

## Orsak

Borreliainfektion, i regel B afzelii.

## Symtom

Solitära, fläckformiga, långsamt växande blåröda hudmissfärgningar fr.a. distalt på sträcksidan på extremiteter. Vanligt även på medialsidan av foten. Drabbar oftare äldre kvinnor. Ofta samtidiga besvär av artralgier och/eller myalgier. Hudsjukdomen utvecklas under månader till år efter borreliainfektionen och leder ofta till irreversibel hudatrofi. Perifer neuropati med sensoriska och/eller motoriska störningar i anslutning till det drabbade hudområdet förekommer.

## Differentialdiagnoser

Cirkulatorisk insufficiens.

## Utredning

Klinisk diagnos, ev. hudbiopsi till PAD. Serologi visar höga titrar av IgG-typ.

## Behandling

Bör ske i samråd med infektions eller hudläkare. Behandlingen utgörs av doxycyklin 100 mg 1×2 under 14 dagar eller PcV 2 g x 3 i 14 dagar.

#### Aktuella Mediciner

Doxycyklin: T. Doxycyklin, Doxyferm / Oral susp Vibranor
PcV: T.Fenoximetylpenicillin/ Oral susp Kåvepenin, Primve, Phenoxymethylpenicillin
Fördjupning
För bilder: dermis.net

#### Lär dig mer

