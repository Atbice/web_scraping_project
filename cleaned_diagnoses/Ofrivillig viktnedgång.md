## Definition

Icke avsiktlig viktminskning. Kliniskt signifikant viktnedgång definieras vanligen som >5 procent viktminskning på 6-12 månader.

## Orsak

Malignitet: ex i lungor, gastrointestinalkanal, pancreas, njurar, lymfom
Gastrointestinal sjukdom: ex malabsorption (ex celiaki, exokrin pancreasinsufficiens, tidigare gastrointestinal kirurgi), tarm-angina/kronisk tarmischemi (postprandiell smärta)
Psykiatrisk sjukdom: depression, ätstörning
Endokrinopati: tyreotoxikos, okontrollerad diabetes med kraftigt förhöjd glukosnivå, binjurebarkssvikt
Infektion: tuberkulos, hepatit C, tarmparasit, HIV
Avancerad kronisk sjukdom: Kronisk lungsjukdom (KOL, kan vara odiagnostiserad), svår hjärtsvikt, avancerad njursvikt
Neurologisk sjukdom: demens, Parkinsons sjukdom, stroke, ALS
Läkemedel/droger: alkohol, kokain, amfetamin, tobak, vissa epilepsi-läkemedel och diabetesläkemedel, tyroxin etc
Övrigt: sociala faktorer inkl bristande tillgång till mat, ”ortorexi” (överdriven fixering vid att äta hälsosamt), atleter med otillräckligt energiintag

## Utredning

Börja med att bekräfta viktnedgång objektivt. Noggrann anamnes, somatiskt och psykiskt status. Därefter riktad utredning. Om anamnes och status inte ger vägledning för utredningen kan följande prover övervägas: Blodstatus med diff, SR, CRP, P-Glukos, HbA1c, S-TSH, ASAT, ALAT, ALP, S-Kreatinin, S-kortisol morgon kl 08, F-Hb x 3, lungröntgen, HIV-test, anti-HCV

