## Definition

Lokaliserad autoimmun hudsjukdom.

## Orsak

Genetik, autoimmunitet, rökning. Sol kan framkalla nya utslag och försämra de som redan finns.

## Symtom

Röda, välavgränsade torra fjällande fläckar, tilltar långsamt i storlek. Läker från centrum av fläckarna, huden blir där blek, tunn och ärromvandlad. Vid utslag i hårbotten kan irreversibel alopeci ses. Ett eller flera utslag, en till flera cm stora. Ofta på hudområden utsatta för solljus; i ansikte, på öronen, ibland i hårbotten. Förekommer även på andra ställen på kroppen. Uppträder vanligen i vuxen ålder. DLE är vanligen helt begränsad till huden. (Sjukdomen ska ej förväxlas med Systemisk Lupus Erythematosus (SLE) som är en allmänsjukdom och kan påverka många andra organsystem).

## Utredning

Histologi, inkl IF. ANA-screening.

## Behandling

Undvik sol/solarium. Solskyddsmedel med hög solskyddsfaktor (mot såväl UVA som UVB). Lindriga fall behandlas med medelstarka/starka lokala steroider. Vid mer utbredda fall remiss till hudklinik – ev behandling med klorokintabl/perorala steroider alt neotigason.
Aktuella Mediciner
Kortikosteroid Gr II: Kräm/Salva/Lösn. Locoid. Kräm/Salva Emovat.
Kortikosteroid Gr III: Kräm/Salva/Lösn. Betnovat. Kräm/Salva/Lösning Elocon.

