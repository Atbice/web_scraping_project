## Definition

Mekanisk irritation i mjukdelar kring iliotibialbandet vid laterala femurepikondylen på utsidan knät. Någon gång på insidan.

## Orsak

Överansträngning. Friktion mellan iliotibialbandet och laterala femurepikondylen, oftast under löpning. Predisponerande faktorer: Hjulbenthet (varusställning). Ökad pronation eller benlängdsskillnad. Ökande besvär vid löpning i utförsbacke.

## Symtom

Smärta på utsidan knät vid löpning. Ofta ökande besvär under träningspasset som till sist omöjliggör fortsatt löpning.

## Status

Palpationsömhet över laterala femurepikondylen, stramhet på utsidan låret, kort iliotibialband.

## Differentialdiagnos

Meniskskada, tendinit i popliteussenan (ovanligt). Intrartikulära orsaker.

## Behandling

Stretchövningar av ett kort iliotibialband (adduktion av ben med flekterat knä) hos fysioterapeut är effektivt. NSAID/Coxib peroralt eller NSAID-gel lokalt kan provas. Kontrollera skor med tanke på pronation och ev. benlängdsskillnad. Kortisoninjektion i bursan under senan (inte i senan!) är effektivt. Operativ behandling sällan aktuellt. Om fortsatta besvär 3–6 mån. trots behandling ev. remiss till ortoped för ställningstagande till operation.
Alternativ till löpning är försiktig cykelträning och simning.
Patientinformation: www.1177.se

#### Aktuella Mediciner

NSAID: T Ibuprofen. T Naproxen. K Orudis retard. Gel Orudis.
Gel Siduro. Gel Voltaren.
 Coxib: T Celecoxib, T Etoricoxib 

