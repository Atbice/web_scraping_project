## Definition

P-Folat <15 nMol/L: brist kan föreligga. < 5 nMol/L: brist föreligger.

## Orsak

Folat är en sensibel markör för bristande upptag från tarmen (t.ex. vid celiaki, atrofisk gastrit, efter tunntarmsresektion). Även lågt vid bristande intag (kost med folatfattiga grönsaker, överkokning av grönsaker sänker folathalten), äldre med ensidig kost, alkoholister med dåligt näringsintag. Folatbrist kan även uppstå vid medicinering med vissa antiepileptika, metformin, metotrexat resp. trimetoprim. Ofta brist på folat vid vitamin B12-brist. Brist även vid njursvikt. Tillstånden kan behandlas profylaktiskt med folsyra. Ökat behov av folsyra under graviditet.

## Symtom

Psykiska symtom som nedsatt kognition, depression. Anemi med trötthet, yrsel, huvudvärk etc. Vid svår anemi andfåddhet, ev. kärlkramp.

## Utredning

Vid nivåer 5–15 nMol/L kontrolleras homocystein – höjt värde (reagerar för såväl lågt folat som lågt B12 – se avsnittet om Homocystein), S-B12, S-Fe, transglutaminasantikroppar. OBS att folat är ofta förhöjt vid samtidig B12-brist men sjunker när B12 substitueras. Anamnes. Ev. gastroskopi med frågeställning celiaki och atrofisk gastrit. S-Gastrin och S-pepsinogen, stiger resp. sjunker vid atrofisk gastrit – orsak till B12-brist.

## Behandling

Adekvat kost (gröna bladgrönsaker, grönsaker som broccoli, apelsin, apelsinsaft, havregryn m.m.). Vid behov tabletter innehållande folsyra; 1 mg 2×2 under 2 veckor (remissionsbehandling) sedan 1 mg dagligen som underhållsbehandling. Starta inte folatsubstitution förrän en ev. B12-brist har behandlats i 3 veckor – kan försämra neurologiska symtom. Uppföljande kontroll med P-folat, homocystein alt. MMA.
Folsyra rekommenderas under graviditet t.o.m. vecka 12 med 0,4 mg dagligen. Om riskgrupp (tidigare fött barn med ryggmärgsbråck) rek. 5 mg dagl. t.o.m. vecka 12, med samma dos under hela graviditeten vid flerbörd.


Folsyra: T Folacin. T Folsyra.
Folsyra + vitamin B12/B6: T TrioBe (förebyggande behandling).

#### Lär dig mer

