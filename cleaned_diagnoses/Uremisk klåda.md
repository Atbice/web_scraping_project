## Orsak

Sekundärt till njursvikt, orsaken inte helt klarlagd. Hos dialyspatienter är klådan oftast ett tecken på inadekvat dialysbehandling. Teorier kring genes inkluderar frisättning av cytokiner, otillräcklig kalcium-fosfatkontroll, sekundär hyperparathyreoidism, torr hy och perifer neuropati. Uppemot 2/3 av dialyspatienter har besvär med klåda.

## Symtom

Klådan vanligen symmetrisk och drabbar främst ben och rygg. Tidiga symtom är också restless legs och brännande känsla i fötterna. Klådan är mer uttalad nattetid, vilket stör sömnen, och många beskriver ökade besvär i värme. Hos patienter som behandlas med dialys är uremisk klåda ett tecken på inadekvat dialysbehandling.

## Utredning

Hudkostymen kan uppvisa sekundära förändringar till följd av kliandet, som excoriationer, lichen simplex, keratotiska papler och follikulär hyperkeratos. Ofta torr hud.
Labutredning bör inkludera P-urea, P-PTH, P-fosfat, P-magnesium, P-kalcium

## Differentialdiagnoser

Lymfom, kolestas, hypersensitivitetsreaktion

## Behandling

Fokus ligger på att lindra symtomen och bryta den onda klådcirkeln.
1.Optimera dialysen.
2. Behandla eventuell hyperparathyreoidism, hyperfosfatemi och hypermagnesemi.
3. Daglig applikation av mjukgörande kräm/salva.
4. Orala antihistaminer kan provas (hydroxin, difenhydramin, loratadin).
5. Om utebliven effekt av antihistaminer inom en vecka provas gabapentin; rekommenderade dosen är 100 mg efter varje dialys. Dosen kan gradvis ökas till 300 mg dagligen. Ett annat alternativ är pregabalin med startdos 25 mg, gradvis ökande till 75 mg dagligen.
6. Fototerapi med UVB har visat sig effektiv som behandling vid uremisk klåda, troligen på grund av minskning av proinflammatoriska cytokiner i huden och minskning av mastceller. UVB-behandling bör dock ej ges till patienter på immunosuppressiv behandling.


Antihistaminer:
Loratadin:  T Clarityn. T Loratadin
Klemastin: T Tavegyl
Prometazin: T Lergigan
Hydroxizin: T Atarax
Ebastin: T Kestine
Antiepileptika:
Gabapentin. T Gabapentin. T Neurontin. T Delarit
Pregabalin. T Pregabalin. T LYRICA. T Brieka
Vid dialys:
Difelikefalin: inj. Kapruvia

