## Orsak

Osteoporos. Trauma. Dessa förekommer ofta i kombination. Inflammation eller infektion i kota. Maligniteter med primära tumör eller metastaser, främst bröst- och prostatacancer. Vid dessa cancerformer kan också den östrogenhämmande behandlingen ge upphov till skörare skelett. Ca 25 % av kotfrakturerna diagnostiseras.

## Symtom

Akut insättande smärta. Denna är oftast långvarig (ibland >1 år) och medför betydande nedsättning av funktion och livskvalitet. Thorakala kotfrakturer har sämst prognos avseende smärtans duration.

## Differentialdiagnoser

Lumbago/ischias, aortaaneurysm, akut buk, pyelonefrit, gall/njurstensanfall.

## Utredning

Anamnes: Grad av trauma? Riskfaktorer för osteoporos? (se detta avsnitt vid utredning mätning av bentätheten (DXA)). Tidigare ryggsmärta? Misstanke på malignitet? Mb Bechterew?
I praktiken ofta slätröntgen. Denna metod är dock osäker varför CT alt MR skall göras vid neg resultat av slätröntgen och kvarstående klinik.

## Behandling

Analgetika där opioider ofta behövs. T.ex.  Dolcontin 5–10 mg x 2, vb upptrappning efter några dagar. Ev. veckoplåster Norspan. Palexia kan vara alternativ. Vid opioid ges även antemetika och obstipationsprofylax; ex.v. Forlax + vb. Cilaxoral. Om stark smärta inläggning. NSAID/Coxib. Ev. farmaka mot benskörhet + övriga åtgärder för att förhindra ny fraktur (se avsnitt Osteoporos).

