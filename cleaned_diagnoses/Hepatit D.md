## Definition

Kan enbart förekomma vid samtidig Hepatit B-infektion (HBsAg pos). Inkubationstid anses vara 2-10 veckor. Smittväg är blod eller kroppsvätskor.

## Orsak

Sker som superinfektion hos patient som är kronisk bärare av HBV eller som coinfektion samtidigt som akut HBV-infektion.

## Utredning

Alla med positivt HBsAg bör testas för hepatit D (HDV). Vid påvisning av antikroppar (anti-HDV) skall HDV-RNA tas för att bekräfta sjukdom. Dessa analyser görs på Karolinska Universitetssjukhuset i Solna. Man kan behöva ta om ett HVD-prov om patienten har kronisk hepatit B och exponerats igen för HVD. Vi co-infektion med hepatit B och D följs både RNA för hepatit B och D. Risken för levercirros och hepatocellulär cancer är betydligt högre vid co-infektion än vid enbart hepatit B-infektion.

## Behandling

Vaccination mot hepatit B skyddar också mot hepatit D.
Vid levercirros skall alltid behandling med nucelosid-anloger (NA) ges om detekterbart HBV. Om HBV anses kunna bidra till leverskada skall denna behandlas, i praktiken vid höga HBV-nivåer.
Vid framför allt replikation av HDV kan peg-interferon ges. Detta läkemedel har många biverkningar och ges via specialistklinik.
Sedan hösten 2022 finns ett nytt läkemedel, Bulevirtid, inj en ggr/ vecka, som ingår i högkostandskyddet. Detta ges endas via specialistklinik. Behandling skall endas ges till patient med HVD och fibrosgrad F3-F4. Det är idag oklart hur länge behandlingen behöver fortgå.
Alla patienter med hepatit B och D skall remitteras till infektionsklinik.

#### Aktuella läkemedel

Inj. Interferon
Inj. Bulvirtid


## Rättigheter och skyldigheter hos:

Patienten har rätt till empatiskt och fördomsfritt bemötande, information om sjukdomen och ibland kostnadsfri undersökning och behandling. Till skyldigheterna hör att vid misstanke på smitta av allmänfarlig sjukdom uppsöka läkare, följa från läkaren givna förhållningsregler, att uppge de personer som kan vara smittade.
Patienten har rätt att överklaga förhållningsregler som den tycker är omotiverade hos smittskyddsläkaren. Patienten har rätt till stödperson vid eventuell tvångsisolering.
Vid misstanke om att patient har en allmänfarlig sjukdom har läkaren skyldighet att fastställa diagnos. Alltså är det felaktigt att behandla på misstanke utan att första ta prov, t.ex. vid misstanke om gonorré. Läkaren ska också ge förhållningsregler till patienten så att den inte kan smitta någon annan, vilket ska göras innan diagnosen är säkerställd, se smittskyddsblad nedan. Förhållningsreglerna får inte avse vad som helst i livsföringen. En del av det som får inbegripas är: arbete, skolgång, förbud mot att donera blod, skyldighet att informera vårdgivare, skyldighet att informera sexualpartner och ha ett beteende med sexuella kontakter som minimerar risken för smittspridning, hålla hygienrutiner och att hålla regelbunden kontakt med behandlande läkare.
Vidare har läkaren eller annan hälso- sjukvårdspersonal med särskild kompetens skyldighet att se till att andra personer som kan vara smittade av samma sjukdom blir undersökta. Om patienten misstänkts bryta mot förhållningsregler och inte går att tala till rätta ska detta anmälas till smittskyddsläkaren. Om patienten eller potentiellt smittade kontakter trots information och uppmaning vägrar låta sig undersökas ska detta anmälas till smittskyddsläkaren.
Varje region har en smittskyddsläkare. Den har ett övergripande ansvar för den förebyggande verksamheten av smittsamma sjukdomar i regionen och kan behöva utöva myndighetsuppgifter enligt smittskyddslagen. Efter anmälan enligt ovan ska smittskyddsläkaren se till att potentiell smittbärare söker vård för provtagning och behandling. Det kan göras med hjälp av en blankett. Om patienten efter denna uppmaning söker läkare, ska denne läkare returnera blanketten omgående till smittskyddsläkaren, så att den inte hinner göra vidare åtgärder. Det kan också innebära personligt samtal med patienten.
Om det går så långt att åtgärder likt ovan inte hjälper kan smittskyddsläkaren begära biträde av polisen för bland annat undersökning eller föra eller återföra till isolering. Isolering är ovanligt men kan krävas om en individ inte underkastar sig åtgärder för att hindra smittspridning. Om detta beslutas i Förvaltningsrätten.
Hepatit D räknas som både anmälningspliktiga, smittspårningspliktiga och allmänfarliga sjukdomar.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

