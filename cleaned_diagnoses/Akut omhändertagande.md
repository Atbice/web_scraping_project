#### A. Airway – luftväg

Kontrollera fria luftvägar – rent i munhåla/ svalg. Svarar på tilltal? Vid medvetslös patient, kontrollera att andningsvägarna hålls fria. Om på mottagning – rensuga, svalgtub?

#### B. Breathing – andning

Andas patienten regelbundet? Förhöjd andningsfrekvens? Oregelbundet andningsmönster? Indragningar? Agiterad? (vanligt vid hypoxi) Cyanotisk patient? Vägrar att ligga ner? Stridor? Dysfoni? Auskultera trakea och lungorna bilateralt. Om möjligt på mottagningen: ta pulsoximetri, ta ställning till syrgas (upprätthålla tillräcklig syresättning: 92-96 %, vid KOL 88-92 %).

#### C. Cirkulation

Kontrollera puls med frekvens, om regelbunden eller oregelbunden, fyllnadsgrad, hjärtauskultation, perifer cirkulation, perifera pulsar symmetriska, blodtryck. Sök och stoppa ev. blödning. Leta tecken på chockbild.
Om möjligheter perifer venväg inklusive dropp ( alt. intraosseös nål)

#### D. Disability – neurologiskt status

Kontrollera medvetandegrad, pupillstorlek, ljusreaktion. Nackstelhet? Muskeltonus? Orsak till medvetslösheten – hypoglykemi? Droger? Trauma? mm HUSKMIDAS

#### E. Exposure – exponering

Exponera och undersök patienten: Finns tecken på skador som kan förklara tillståndet? Trauma? Stickmärken? P-glukos, temperatur
Efter denna primära bedömning utförs sekundärbedömning med ytterligare anamnes och riktade undersökningar/ behandlingar beroende på vad första inspektionen visade. Kan här handla om EKG, intravenösa injektioner, KAD, laboratorieundersökningar, röntgenundersökningar.

#### Fördjupning

www.giftinformationscentralen.se
Tel. 112

