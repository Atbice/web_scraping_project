## Definition

Kronisk långsamt förlöpande hudinflammation med atrofi. Symtomen orsakade av borreliainfektion.

## Orsak

Senmanifestation av borreliainfektion, i typfallet med erythema migrans för flera år sedan.

## Symtom

Ställvisa områden med blårött erythem av tunn, skrynklig hud med synliga underliggande blodkärl. Hudförändringarna återfinns oftast på extremiteter, på den kroppsdel där borreliainfektionen startade. Ibland även artrit och neuropati i det borreliadrabbade området.

## Utredning

Borreliaserologi + klinisk bild. Vid oklarhet hudbiopsi. Vid nervengagemang eller misstanke om neuroborrelios remiss till neurolog för ställningstagande till bland annat LP.

## Behandling

PcV 2 g x 3 i 21 dagar alt. doxycyklin 100 mg x 2 (ej sista två trimestrarna vid graviditet) lika länge stoppar sjukdomsprogressen. Utläkning kan ta 6–12 månader. Överväg remiss hudläkare. Vid nervengagemang remiss neurolog. Intraartikulära steroider kontraindicerat före antibiotika.


