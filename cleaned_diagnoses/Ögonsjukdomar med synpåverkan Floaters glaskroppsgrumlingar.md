## Orsak

Grumlingar i glaskroppen orsakade av glasskroppskondensation/degeneration (Mouches volantes) liksom leukocyter inne i retinala blodkärl (entoptiska fenomen), glaskroppsblödning, glaskroppsavlossning.

## Symtom

#### Glaskroppsgrumlingar (Mouches volantes):

Små, ofta genomskinliga, runda eller trådlika strukturer som följer med blickfältet då man försöker fokusera på dem och sedan sakta glider åter över synfältet. Mycket vanligt.

#### Entoptiska fenomen:

Runda, transparenta små konglomerat som rör sig relativt snabbt över synfältet i bågformad bana. Mycket vanligt. Ses tydligast mot blå bakgrund (till exempel himlen).

#### Glaskroppsavlossning:

Plötsligt påkomna olikformade strukturer i synfältet som glider över synfältet med viss eftersläpning. Om förenat med ljusblixtar misstänks traktion på näthinnan. Om förenat med ljusblixtar och större mängd ”sotflagor” eller nedsatt synskärpa misstänks glaskroppsblödning. Om samtidig grå/mörk skugga misstänks näthinneavlossning.

## Behandling

- Beträffande Glaskroppsgrumlingar respektive Entoptiska fenomen lugnande besked.
- Beträffande Glaskroppsavlossning skyndsam remiss till ögonklinik för snar kontroll för att utesluta retinal ruptur som behöver profylaktisk laser för att förhindra näthinneavlossning.
- Om misstanke på näthinneavlossning gäller akutremiss till ögonklinik.

