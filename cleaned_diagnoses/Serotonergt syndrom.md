## Definition

Överskott på serotonin, med en överaktivitet i det serotoninerga systemet.

## Orsak

Kan förekomma vid inledningen eller vid överdosering av ett serotoninaktivt läkemedel, alternativt orsakat av en kombination av flera serotoninaktiva läkemedel.
Aktuella medel är antidepressiva som SSRI, SNRI, MAO-hämmare (inkl. Parkinsonmedlen rasagilin och selegilin), men även övriga antidepressiva. I kombination med andra läkemedel som också frisätter serotonin ökar risken. Bland dessa märks analgetika som tramadol, petidin, fentanyl, rökavvänjningsmedlet bupropion (dessa preparat ges inte under behandling med MAO-hämmare eller inom 2 veckor efter att behandlingen avslutats). Linezolid (antibiotikum), centralstimulerande narkotika (t.ex. amfetamin, extacy och kokain). Parkinson medel (som levodopa, bromokriptin, rasagilin och selegilin), antiepileptika som valproat, migränmedlet sumatriptan. OBS att antidepressiva i kombination med Johannesört också kan framkalla syndromet.

## Symtom

Initiala symtom kan vara muskelryckningar, illamående, kräkningar, magsmärtor, oro, rastlöshet, irritation.
Vid allvarligare tillstånd konfusion, hypertermi, muskelrigiditet, blodtrycksstegring, andningsdepression, arytmier och kramper.
Hypertermi negativ för prognosen; innebär ökad risk för rabdomyolys och njursvikt till generell organsvikt.

## Differentialdiagnoser

Infektion, malignt neuroleptikasyndrom, metabol sjukdom, abstinens.

## Utredning

Inga patognomona tecken vid undersökning. Läkemedelsanamnes.

## Behandling

Utsättning av utlösande läkemedel, sedation och nedkylning. Alla misstänkta fall bör observeras på sjukhus. Mentala och muskulära symtom kan lindras med bensodiazepin. Serotoninantagonist kan ges i form av tablettbehandling cyroheptadin (licenspreparat; 4–8 mg var 4:e timma – max 32 mg/dygn), haloperidol, klorprotixen eller risperidon. Denna behandling sköts inneliggande på sjukhus. Om hypertermi > 39 grader eller stark muskelrigiditet dantrolennatrium (licenspreparat – 0,5–3 mg/kg kroppsvikt 2–3 ggr per dygn i 1–2 dygn).

#### Aktuella Mediciner

Bensodiazepin
Diazepam: Inj./Rektallösn./T Stesolid.
Neurolpeptika
Haloperidol: Inj./Lösn./T Haldol.
Klorprotixen: T Truxal.
Risperidon: T Risperidon.

