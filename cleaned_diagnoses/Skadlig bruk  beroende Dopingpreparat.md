## Definition:

Anabola androgena steroider – AAS, endogena (testosteron) och exogena (syntetiska). Perorala: metandrostenolon (”Ryssfemmor, Dianabol), stanozolol (Winstrol), oxandrolon (Anavar), oxymetolon (Anadrol).
Intramuskulära: testosteron (Sustanon, Testoviron, depot Nebido), nandrolon (Deca-Durabol), boldenon (Equipoise), trenbolon (Parabolan).
Allt bruk betraktas som missbruk, saknas medicinsk indikation. Blandmissbruk är vanligt.
Används för att stärka självkänsla, öka prestationsförmåga, uppnå estetiska mål.

## Symtom:

Snabb och kraftig viktökning, muskulös kroppsbyggnad, muskelutveckling omkring bröst, nacke, skuldror (oproportionerlig), kraftig akne (rygg, skuldra, bröst), hudbristningar, ökad kroppsbehåring, gynekomasti, ofta minskad sexlust och erektil dysfunktion, androgent håravfall, hypertension, hjärtklappning, hyperlipidemi, leverpåverkan, mm.

## Behandling:

Beroende kan leda till psykiatriska (depression), endokrinologiska (låga S-testorenvärden) problem som måste åtgärdas. Icke dömande approach och psykosociala insatser som motiverande samtal (MI), KBT, reviderad 12-stegsmodell med tydliga inslag kring kroppsuppfattning och självbild visar sig ha effekt. Vid varje samtal suicidriskbedömning hos patienter med psykiska symtom.
Se även avsnittet Doping och idrott i kapitel Idrottsmedicin.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

