## Diagnos

Normala p-vågor med regelbunden rytm. I de fall patienten har AV- block III + förmaksflimmer syns ej P-vågor. QRS-komplex kan saknas helt eller med regelbunden rytm utan relation till P-vågorna och långsam kammarrytm (<60/minut) (fig. 6). Oftast övertas pacemakerfunktionen av ett fokus distalt om blocket. Smala eller breda QRS beroende på ersättningsrytmens ursprung. Nodal ersättningsrytm ger ofta en kammarfrekvens om 40–60/minut. Ventrikulär ersättningsrytm ger en frekvens om 20–40/minut.
Fig. 6 AV-block III (totalblock)

## Orsak

Ischemisk hjärtsjukdom (spec. akut bakväggsinfarkt och anteroseptala infarkter), perimyokardit, intoxikation samt degenerativa förändringar. Läkemedel som t.ex. digoxin, betablockerare eller icke-dihydropyridin kalciumblockerare (verapamil, diltiazem). Elektrolytrubbningar.

## Behandling

Vid cirkulatorisk påverkan och låg kammarfrekvens (<50/minut) ges atropin 0,5 mg iv., kan upprepas – sjukhusfall. Isoprenalindropp på avdelning tills pacemaker sätts.

