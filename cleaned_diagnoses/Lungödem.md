## Definition

Vätskeutträde i lungornas alveoler.

## Orsaker

Hjärtsjukdom: Hjärtinfarkt, hjärtsvikt, klaffsjukdom, arytmi. Övriga orsaker: bland annat förgiftning, svetsgaslunga, övervätskning.

## Symtom

Hosta (vitt eller rosafärgat fradgande sputum), dyspné, ångest, cyanos, kallsvett, takykardi.

## Utredning

Auskultatoriskt rikligt med lösa rassel. Vid uttalat lungödem kan ibland endast nedsatta andningsljud höras. EKG.

## Behandling

Omedelbar sjukhuskontakt och förberedelse av ambulanstransport. Sätt iv infart. Patienten i hjärtläge. Syrgas om saturation ≤90%. Om hjärtbetingad orsak ges kortverkande nitroglycerin sublingualt/buckalt (om systoliskt blodtryck> 110 mmHg). Furosemid iv 20-40 mg, kan upprepas efter 30-60 minuter. Ev. CPAP. Vid uttalad smärta eller ångest ges 2-5mg morfin iv (kan upprepas). Inotrop behandling vid lågt blodtryck och nedsatt urinproduktion. Noradrenalin. Dopamin. Dobutamin. Behandla grundorsaken.

