## Orsak

Neisseria gonorrhoeae, gramnegativ bakterie. Smittar via direktkontakt, vid vaginalt/analt samlag, oralsex, genitalsekret till ögon, moder-barn vid förlossning. Majoriteten smittas i Sverige.

## Symtom

Inkubationstiden är vanligen 2–7 dagar. En mindre del av männen och cirka hälften av kvinnorna utvecklar inga symtom. Infektionen kan ge cervicit, uretrit, salpingit hos kvinnor och epididymit, uretrit hos mannen.  Även bartholinit, proktit. Risk för sterilitet. Risk för komplikationer som konjunktivit, artrit, bakteriemi (disseminerad gonokockinfektion) hos båda könen. Flytning från uretra, ändtarm eller cervix; gul eller vit, homogen, luktlös. Mellanblödningar. Sveda/obehag i uretra.

## Utredning

PCR-test som screening från alla potentiellt drabbade lokaler. Mannen: Urinprov, första portionen och endast 10 ml. Kvinnan: urinprov första portionen 10 ml samt  vaginalsekret. Ta sexualanamnes, ta vid behov även prov från svalg och/el rektum. Postitivt PCR-test (DNA) måste verifieras med odling, görs på specialistklinik före behandling. Blandinfektion vanlig, provtagning för annan STI (klamydia bör alltid tas samtidigt, utsvaras numer på samma prov) mycket viktigt att ta ställning till. Vid smitta utomlands rekommenderas också serologisk diagnostik med tanke på HIV och syfilis. Ev direktmikroskopering på sekret från uretra eller cervix.

## Behandling

Sker på enhet med specialistkompetens inom området med tanke på den stora förekomsten av antibiotikaresistens. Behandling efter odling med resistensbestämning. Avråd från all form av sexuell kontakt med annan person tills att svar på kontrollprov efter behandling har kommit och är negativt. Uppföljning sker på specialistklinik.
Anmälan enligt Smittskyddslagen länk


## Rättigheter och skyldigheter hos:

Patienten har rätt till empatiskt och fördomsfritt bemötande, information om sjukdomen och ibland kostnadsfri undersökning och behandling. Till skyldigheterna hör att vid misstanke på smitta av allmänfarlig sjukdom uppsöka läkare, följa från läkaren givna förhållningsregler, att uppge de personer som kan vara smittade.
Patienten har rätt att överklaga förhållningsregler som den tycker är omotiverade hos smittskyddsläkaren. Patienten har rätt till stödperson vid eventuell tvångsisolering.
Vid misstanke om att patient har en allmänfarlig sjukdom har läkaren skyldighet att fastställa diagnos. Alltså är det felaktigt att behandla på misstanke utan att första ta prov, t.ex. vid misstanke om gonorré. Läkaren ska också ge förhållningsregler till patienten så att den inte kan smitta någon annan, vilket ska göras innan diagnosen är säkerställd, se smittskyddsblad nedan. Förhållningsreglerna får inte avse vad som helst i livsföringen. En del av det som får inbegripas är: arbete, skolgång, förbud mot att donera blod, skyldighet att informera vårdgivare, skyldighet att informera sexualpartner och ha ett beteende med sexuella kontakter som minimerar risken för smittspridning, hålla hygienrutiner och att hålla regelbunden kontakt med behandlande läkare.
Vidare har läkaren eller annan hälso- sjukvårdspersonal med särskild kompetens skyldighet att se till att andra personer som kan vara smittade av samma sjukdom blir undersökta. Om patienten misstänkts bryta mot förhållningsregler och inte går att tala till rätta ska detta anmälas till smittskyddsläkaren. Om patienten eller potentiellt smittade kontakter trots information och uppmaning vägrar låta sig undersökas ska detta anmälas till smittskyddsläkaren.
Varje region har en smittskyddsläkare. Den har ett övergripande ansvar för den förebyggande verksamheten av smittsamma sjukdomar i regionen och kan behöva utöva myndighetsuppgifter enligt smittskyddslagen. Efter anmälan enligt ovan ska smittskyddsläkaren se till att potentiell smittbärare söker vård för provtagning och behandling. Det kan göras med hjälp av en blankett. Om patienten efter denna uppmaning söker läkare, ska denne läkare returnera blanketten omgående till smittskyddsläkaren, så att den inte hinner göra vidare åtgärder. Det kan också innebära personligt samtal med patienten.
Om det går så långt att åtgärder likt ovan inte hjälper kan smittskyddsläkaren begära biträde av polisen för bland annat undersökning eller föra eller återföra till isolering. Isolering är ovanligt men kan krävas om en individ inte underkastar sig åtgärder för att hindra smittspridning. Om detta beslutas i Förvaltningsrätten.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

