## Definition

Subluxation av caput radii ur ligamentum anulare.

## Orsak

Dragning i armens längdriktning. Klassiskt uppstår skadan vid försök att lyfta upp ett barn från marken genom att dra i armen.

## Symtom

Barnet rör inte på sin armbåge. Underarmen hålls pronerad och lätt flekterad intill kroppen.

## Utredning

Klinik typisk, röntgen har begränsat värde eftersom benkärnorna inte är färdigutvecklade och kalkhaltiga i aktuella åldersgruppen. Röntgen om frakturmisstanke.

## Behandling

Repositionen går oftast lätt genom att flektera armbågen till 90°. Håll sedan tummen över capitulum radii och gör en supination i armen. Ett snäpp kan då kännas. Relativt snart efter reponeringen börjar barnet att använda sin arm igen. Glöm inte att lugna den ofta olyckliga föräldern genom att informera om att det inte krävs något övervåld för att orsaka en ”piglux”.

