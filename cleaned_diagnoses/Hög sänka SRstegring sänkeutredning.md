## Definition

Ospecifik inflammationsparameter som utgör ett mått på sedimentationshastigheten uppmätt efter 1 timma.
Följande normalvärden brukar anges:
Barn: 0–2 år:            0–6 mm
Barn: 2–16 år:          0–10 mm
Kvinnor under 50 år: 0–15 mm
Kvinnor över 50 år:   0–35 mm
Män under 50 år:      0–15 mm
Män över 50 år:        0–25 mm
Förhöjd SR behöver inte betyda sjukdom, väg alltid SR mot klinik.

## Orsak

Ökad agglutination av erytrocyter. Detta kan ses som ett normaltillstånd i samband med graviditet och vid P-pilleranvändning. Dessutom stiger sänkan med ökad ålder, vid anemi och vid kraftig övervikt.
Vid följande tillstånd ses också en förhöjd sänka:
Anemi: Uttalad anemi kan i sig ge tresiffrig sänka. Kontrollera S-elfores om inflammation/M-komponent förekommer.
Infektion: T.ex. Pyelonefrit. Pneumoni. Divertikulit. Tandinfektion. Erysipelas. Sårinfektion. Endokardit. Sepsis. Septisk artrit. Abscess (appendicit m.fl.). Salpingit. Epididymit. Fistel. TBC. Osteomyelit.
Inflammation: T.ex. Tyreoidit. Polymyalgia reumatica/Temporalisarterit m.fl. arteriter. Polyarteritis nodosa. Reumatisk artrit. Reumatisk klaffsjukdom. Spondartrit. Mb Crohn/Ulcerös colit. Myosit. Sarkoidos. Reaktiv artrit efter infektion med salmonella, yersinia, shigella, campylobacter m.fl. Även reaktivt i samband med psoriasis, sarkoidos m.fl. sjukdomar. Hepatit. Kronisk njursjukdom.
Malignitet: Njurcancer (ofta tresiffrig sänka). Myelom. Lung-, lever-, pankreas- och coloncancer. Hodgkins sjukdom och andra maligna lymfom. Leukemi.
Observera att maligna sjukdomar mycket väl kan uppvisa normal SR.

## Differentialdiagnos

Slöjsänka pekar mot reticulocytos alt anisocytos.
Snabbsänka CRP (C-reaktivt protein). Vid akuta infektioner stiger CRP fortare än SR. Vid behandling av en infektion sjunker CRP snabbt, medan en förhöjd SR kan kvarstå under veckor till månader. Mikrosänka: Kapillärt tagen sänka. Tas ffa på småbarn. Normalvärde för barn under 1 år: 1–6 mm, för barn 1–2 år: 1–9 mm.

## Utredning

Det finns inte någon självklar utredningsväg vid förhöjd sänka utan anamnes, status och andra testresultat får styra utredningen. Glöm inte att kontrollera om sänkan efter 4-5 veckor. Elfores ingår givet i en SR-utredning.
Det finns inte några vetenskapliga bevis som motiverar att ta SR i samband med screening av asymtomatiska individer.
Patientinformation: www.doktorn.com

