## Definition

Symtom och tecken orsakade av långvarig exponering för överskott av kortisol. Cushings syndrom är samlingsbegrepp för hyperkortisolism medan Mb Cushing (Cushings sjukdom) beror specifikt på överproduktion av ACTH från hypofysadenom.

## Orsak

ACTH-oberoende: överproduktion av kortisol från binjurarna p.g.a. adenom, cancer eller hyperplasi.
ACTH-beroende: Vanligast är ACTH-producerande hypofysadenom. Andra orsaker kallas ektopisk ACTH-produktion, exempelvis från tumör i lungorna.
Vanligaste orsaken till symtom/tecken på kortisolöverskott är kortisonbehandling.

## Symtom

”Månansikte”, fettanhopning över buk, dorsocervikalt och supraklavikulärt, smala ben, striae, hypertoni, muskelatrofi, osteoporos, diabetes, menstruationsrubbningar, minskad libido, akne, hirsutism, ödem, trötthet, depression, psykisk påverkan.

## Differentialdiagnos

Fetma, metabolt syndrom, alkoholism.

## Utredning

Noggrann anamnes avseende läkemedel, hälsokostpreparat och liknande. Vid misstänkt Cushings syndrom ges T Dexametason 1 mg kl. 23.00. P-Kortisol 08.00 påföljande morgon, om under 50 nmol/l är Cushings syndrom osannolikt. Vidare utredning kan göras med dU-Kortisol x 2 och/eller salivkortisol kl. 23.

## Behandling

Remiss endokrinolog eller internmedicin vid klinisk misstanke eller labmässiga hållpunkter. Vid Cushings syndrom rekommenderas kardiovaskulär riskfaktorintervention.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

