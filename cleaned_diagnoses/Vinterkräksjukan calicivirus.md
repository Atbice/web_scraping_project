## Orsak

Calicivirus. Två undertyper: norovirus (vanligast vid sjukhusutbrott) och sapovirus. Människa är enda reservoaren.

## Symtom

Plötsligt insjuknande. Kräkningar, diarréer, magsmärtor. Även feber, muskel- och huvudvärk. Symtom under 1–3 dygn. Sjukdomen läker ut av sig själv.
Mycket smittsam. Smittdosen kan vara 10-100 viruspartiklar. Inkubationstid 12–48 tim. Ingen varaktig immunitet. Smittsamhet upp till 2 dygn efter tillfrisknande, ibland längre.
Vanligast mellan november–april med topp januari–mars. Avsevärt färre fall under covid-19-pandemin.

## Utredning:

Kliniskt. PCR i feces aktuellt vid utbrott, ta då även PCR för vanligaste bakteriella patogenerna. Elektronmikroskopi vid specialfall. Kan ej odlas. Viktigt utesluta annan allvarlig orsak till symtomen t.ex. sepsis, ileus.

## Behandling

Symtomatisk behandling, specifik behandling saknas. Drick rikligt – dvs. ofta och i små portioner, ev. skedsvis. Vid stora vätskeförluster drick vätskeersättning, apotekets produkter eller tillaga själv (1 liter kokt och avsvalnat vatten + 6 teskedar strösocker + ½ tesked salt. Ev som smaksättning lite pressad citron eller några teskedar koncentrerad apelsinjuice).
Undvik kontakt med andra p.g.a. hög smittsamhet. Stanna hemma från arbetet/skola etc. två dygn efter symtomfrihet p.g.a. smittsamheten. Extra viktigt vid arbete med livsmedel, inom vård/omsorg etc.
Gör uppehåll med farmaka som kan påverka njurarna vid dehydrering (feber, diarré, stark värme); ex.v. ACE-/ARB- preparat, aldosteronhämmare, NSAID, diuretika, digoxin, också metformin p.g.a. ökad risk för laktacidos.


Medlemskapet är kostnadsfritt och du loggar in smidigt och tryggt med ditt BankID.

## Nya behandlingsöversikter

